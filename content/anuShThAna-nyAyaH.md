---
title: अनुष्ठान-सन्देह-निवारक-न्यायः
unicode_script: devanagari
---

## परिचयः
- एतेषाम् उपयोगो लोके ऽप्यस्ति।

## प्रमेयबलाबलनिर्णयन्यायः 
"क्षुतय् आचामेद्" इति स्मृत्या ऽचमनं चोदिते, श्रुत्या च वेदं कृत्वा वेदिं करोतीति क्रमे निर्दिष्टे, वेदकरणात् परं यजमानेन क्षुते सति -  स्मृतिचोदितम् प्रमेयं क्रियात्कम्, शृतिचोदितं तु गुणात्मकम् इति कृत्वा वेदवेदीकरणयोर् मध्ये भवत्याचनम्।

## अपच्छेदन्यायः
- पौर्वापर्ये पूर्व-दौर्बल्यं - प्रकृतिवत् +++(विकृतौ सतायाम्)+++ (जै.सू. 6-5-54)।
- परस्य पूर्वस्मात् प्राबल्ये बीजं पूर्व-बाधकतयैवोत्पन्नत्वम्। तदुक्तं तन्त्रवार्तिके - “पूर्वं परम् अजातत्वाद् अबाधित्वैव जायते। परस्यानन्यथोत्पादाद् न त्वबाधेन संभवः॥" (तं. वा. ३-३-१४) इति। यथा रज्जुं दृष्ट्वा सर्पभ्रान्तौ पश्चाज् जातो "रज्जुरयमिति" निश्चयः न समभविष्यत् यदि पूर्वबाधकत्वं नावर्तिष्यत।

### सञ्चारविषयः
- पूर्वोत्तरयोः विरोधः आवश्यकः। अत एव विरोधपरिहारार्थं न्यायापेक्षणम्। 
- विरुद्धयोः प्रमाणयोः पौर्वापर्येणोत्पत्तिः आवश्यकी।
- पूर्वोत्तरयोः मिथोऽपेक्षाराहित्येन एकवाक्यतायाः अनावश्यकत्वं निर्णीतं स्यात्। एवं चोपक्रमन्यायस्याविषयः सम्पद्यते।
    - उपक्रमन्यायविषये पूर्वोत्तरयोरेकवाक्यत्वम् आवश्यकम्। अपच्छेदन्यायविषये परस्परनिरपेक्षताऽपेक्षिता। उक्तं च तन्त्रवार्तिके - "पौर्वापर्यबलीयस्त्वं तत्र नाम प्रतीयते। अन्योन्य-निरपेक्षाणां यत्र जन्म धियां भवेत्॥" इति।
- पूर्वस्य परं प्रति प्राधान्यं प्रमाणान्तरेण निश्चितं न भवेत्। एवं चाङ्गगुणविरोधन्यायादीनाम् अविषयः सम्पद्यते।


### बाधस्वरूपभेदाः
- संकोच-लक्षणो बाधः। यथा शास्त्रयोः - "+++(गावः सप्तमे)+++ पदे जुहोति" इति शास्त्रेण "आहवनीये जुहोति" इति शास्त्रस्य सञ्चारविषयस्य सङ्कोचः - न तु प्रामाण्यान्निरसनम्। 
- अननुष्ठापकत्व-लक्षणो बाधः। यथा ऽधो दर्शिते ज्योतिष्टोम+अपच्छेदोदाहरणे प्रायश्चित्तान्तरस्याऽननुष्ठापकता जाता। 
- भ्रमत्व-ज्ञान-रूपो बाधः। यथा ऽधो दर्शिते ज्योतिष्टोम+अपच्छेदोदाहरणे पूर्ववर्तिप्-रायश्चित्तदक्षिणाज्ञानम् बाध्यते।

### उदाहरणम्
- ज्योतिष्टोमय् यजमानसहितानाम् ऋत्विजां शृङ्खलेव विन्यस्तानाम् +++(परस्परस्पर्शेन)+++ +"अन्वारम्भ"माणानाम् प्रसर्पणे - ‘याद्युद्गाता ऽपच्छिन्द्यात् - अदक्षिणं तं यज्ञम् इष्ट्वा, तेन पुनर् यजेत। तत्र तद् दद्यात् यत् पूर्वस्मिन् दास्यन् स्यात्। यदि प्रतिहर्ता +++(नाम ऋत्विग्विशेषो ऽपच्छिन्द्यात्)+++ सर्ववेदसं+++(=सर्वस्वम्)+++ दद्यात्'। यदि द्वयोर् अप्यपच्छेदो भवति - तर्हि पश्चात्तरस्यापच्छेदस्य हि प्रायश्चित्तम् कार्यम् - पौर्वापर्ये पूर्व-दौर्बल्यं - प्रकृतिवत् +++(विकृतौ सतायाम्)+++ (जै.सू. 6-5-54) इति न्यायात्। 

## मुख्यन्यायः
- वाक्यतात्पर्यनिर्णायकन्यायेषु +उपक्रमन्यायवत्। मुख्यजघन्ययोर् विरोधे मुख्यं स्वीकार्यम्।
- दर्शपूर्णमासयोः कस्यचनेष्टेर् विकाराव् उक्तौ। द्वे ऽप्यनुष्ठेये, कुन्तु किञ्चनाङ्गम् एकवारमेवानुष्ठेयम्। तदङ्गं पौर्णमासीविकारानुसारं स्यात् उत दर्शानुसारम्? यो यागः प्रथमम् उपस्थितः, तदनुसारं स्याद् इति मुख्यन्यायः।

## अङ्गगुणविरोधन्यायः
सोमेनेष्ट्यापशुना च पर्वकाले यजेतेति निर्देशे सति सोमयागस्य, सोमयागः पर्वकाले स्यात् प्राधान्यात्, अङ्गकार्याणि निनान्तरेषु।