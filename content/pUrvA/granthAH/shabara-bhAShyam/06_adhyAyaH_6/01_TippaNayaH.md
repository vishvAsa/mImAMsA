---
title: ०१ टिप्पणयः

---
- 6/1: E2: 5,268; E6: 2,153

____________________________________________


# ६,४

## शेषाद् द्व्यवदाननाशे स्यात् तदर्थत्वात् // MS_६,४.१ //

दर्शपूर्णमासयोः श्रूयते: यदाग्नेयो ऽष्टाकपालो ऽमावास्यायां पौर्णमास्यां वाचुयतो+++({6/2})+++ भवति+++({6/3})+++ इति। तत्र यदि द्व्यवदानमात्रम् उद्धृतं व्यापद्यते, किं शेषात् पुनर् अवदेयम्, नेति भवति संशयः। किं प्राप्तम्। द्व्यवदाननाशे, शेषात् पुनर् अवदेयम्। कुतः? तदर्थत्वात्, अग्न्यर्थं हि तद् धविः, अग्नये यागो निर्वर्तयितव्य इति, तदवदाने विनष्टे यागः कर्तव्य+++({6/4})+++ एवावतिष्ठते, प्रयोजनं च यागेन। स चाग्नेयेन क्रियमाणः श्रुत एवाभिनिर्वर्तितो भवतीति किम् इति न क्रियेत। तस्माच् छेषाद् अवदातव्यम् इति।
