---
title: १६९ टिप्पणयः

---
- 6/445: E1; E2,6: pitryāṇi

____________________________________________


## याञ्चाक्रयणम् अविद्यमाने लोकवत् // MS_६,८.२६ //

इदं समाम्नायते ज्योतिष्टोमे, द्वादश रात्रीर् दीक्षितो भृतिं वन्वीतेति। तथा सोमं क्रीणातीति। तत्र संदेहः। किं यस्य न विद्यते भृतिः, तेन वनितव्या, यस्य च न विद्यते सोमः, तेन क्रेतव्यः, उतोभथापि+++({6/446})+++ सति चासति च। किं प्राप्तम्। याञ्चाक्रयणम् अविद्यमाने भृतिधने सोमे च स्यात्। कस्मात्। द्रव्यसद्भावार्थं+++({6/447})+++ याञ्चाक्रयणम्, तद्+++({6/448})+++ विद्यमाने ऽनर्थकम्। अनर्थकं चोक्तम् अपि न कर्तव्यम्। तस्माद् अविद्यमाने भवेत्, लोकवत्। यथा+++({6/449})+++ यस्य लोके नास्ति द्रव्यम्, स याचते क्रीणाति च। एवम् इहापि द्रष्टव्यम्।
