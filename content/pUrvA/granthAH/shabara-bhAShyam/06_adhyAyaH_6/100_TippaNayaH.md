---
title: १०० टिप्पणयः

---
- 6/286: E1,6; E2: purohitāv ekasya rājña iti
- 6/287: E2: 5,331; E6: 2,191

____________________________________________


## पाणेः प्रत्यङ्गभावाद् असंबन्धः प्रतीयेत // MS_६,६.१५ //

अथ यद् उक्तम्, एतस्माद् एव कारणाद् एकस्यैव पुरुषस्य द्वौ पाणी भवत इति। युक्तं तत्र, पाणेः प्रत्यङ्गभूतत्वात्, अञ्जलिं प्रत्यङ्गभूतो+++({6/288})+++ दक्षिणस्य पाणेः स्वयः पाणिः। तेन विनाञ्जलिर् एव न भवति। न हि द्वाभ्यां दक्षिणाभ्याम् अञ्जलिर् इत्य् उच्यते। तस्माद् राजा च पुरोहितश् च स्यात्। ननु तत्र राजपुरोहितश् च राजपुरोहितश् च राजपुरोहितौ यजेयाताम् इति। उच्यते, न तौ सायुज्यकामौ भवतः। स राजा पुरोहितेन सहैककार्यो भवति, न तु पुरोहितः पुरोहितेन। उभाव् अपि तौ हि राजानम् अभिचरन्तौ पुरोहिताव् इत्य् उच्येते, न हि ताव्+++({6/289})+++ इच्छन्तौ, संस्कारशब्दो हि पुरोहित इति। ननु लक्षणा भवति भवत्पक्षे। उच्यते, श्रुत्यभावे लक्षणयापि व्यवहारो भवति, यथा, अग्नौ तिष्ठति, अवटे तिष्ठतीति। तस्माद् राजा च पुरोहितश् च राजपुरोहिताव् इति।
