---
title: ७५ टिप्पणयः

---
- 6/220: E2: 5,318; E6: 2,182

____________________________________________


## प्रतिषेधाच् चोर्ध्वम् अवभृथाद् एष्टेः+++({6/221})+++ // MS_६,५.४२ //

ऊर्ध्वम् अवभृथाद् आ उदवसानीयाया इष्टेर् ये होमाः, तेष्व् अतिपन्नेषु दैवेन मानुषेण वा प्रतिबलेन भवति संशयः। किं प्रतिहोमः कर्तव्यः, उत नेति। किं प्राप्तम्। कर्तव्य इति, उन्मुक्तदीक्षो हि स तदा भवति, दीक्षाणाम् उन्मोचनार्थो ह्य् अवभृथः। तस्मात् कर्तव्याः, ते न कृता इति।
एवं प्राप्ते ब्रूमः, ऊर्ध्वम् अवभृथात्, आ उदवसानीयाया इष्टेः, अतिपन्नानां न प्रतिहोमः स्यात्। कुतः। प्रतिषेधात्, प्रतिषेधो हि भवति, एतया पुनराधेयसस्मितयेष्ट्याग्निहोत्रं+++({6/222})+++ होतव्यम् इति, प्राग् उदवसानीयायाः, होमस्य प्रतिषेधः। यावद् उदवसानीयोत्कृष्यते, तावत् प्रतिषेधः। एवं श्रुतिः, इतरथा लक्षणा स्यात्। तस्माद् अकर्तव्याः, ते न कृता इति, न स्यात् प्रतिहोम इति।
