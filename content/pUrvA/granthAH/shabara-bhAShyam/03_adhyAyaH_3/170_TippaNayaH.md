---
title: १७० टिप्पणयः

---
- 3/540: E2,4 om. nanu
- 3/541: E2: 4,474; E4: 4,754; E6: 1,244
- 3/542: E2,4 geben yena yājyāgrahaṇenāsau gṛhyeta in Klammern

____________________________________________


## यष्टुर् वा कारणागमात् // MS_३,५.४५ //

यष्टुर् वा भक्षः स्यात्। कुतः? कारणागमात्, भक्षस्य कारणं वषट्कारः, स च याज्यायाम् आगच्छन्त्याम् आगच्छति। एवं हि श्रूयते - याज्याया अधि वषट्करोतीति।
नन्व् एतद् उक्तम् - यजमानेनापि प्रयुज्यमानायां होता+++({3/543})+++ अधि+++({3/544})+++ वषट्करोतीति। नैष समाधिः, अनवानता यष्टव्यम्, वषट्कारेण यागः क्रियते, न याज्यामत्रेण। तस्माद् आ वषट्कारान् नावानितव्यं यजमानेन, अन्यश् चेद् वषट्कुर्याद् अवान्याद् यजमानः। न च यजेत। यष्टव्ये चासौ चोद्यते, न याज्यामात्रवचने, स्वयं निपद्य यजतीति साङ्गस्य निषद्ययागे विधानात्।
