---
title: २३७ टिप्पणयः

---
- 3/690: E2: 4,584; E4: 4,914; E6: 1,274

____________________________________________


## तत्संयोगात् कर्मणो व्यवस्था स्यात्, संयोगस्यार्थवत्त्वात् // MS_३,७.४० //

तत्संयोगाद् विशिष्टपुरुषसंयोगात्, व्यवतिष्ठेत, ये येन पुरुषेण समाख्यायन्ते, ते तेन कर्तव्याः, एवं तेषां पुरुषसंयोगो ऽर्थवान् भविष्यति। आध्वर्यवम् अध्वर्युणा, हौत्रं होत्रा, औद्गात्रम् उद्गात्रेति।


____________________________________________


## तस्योपदेशसमाख्यानेन निर्देशः // MS_३,७.४१ //

किम् एष एवोत्सर्गः? सर्वं समाख्यातं समाख्यातपुरुषैः कर्तव्यम् इति। नेति ब्रूमः, तस्योपदेशाद् विशेषसमाख्यानाच् च निर्देशः। यथोपदेशः - तस्मान् मैत्रावरुणः प्रेष्यति चानु चाहेति+++({3/691})+++। समाख्या - पोत्रीया नेष्ट्रीयेति। एष समाख्यायाश् चापवाद इति।
