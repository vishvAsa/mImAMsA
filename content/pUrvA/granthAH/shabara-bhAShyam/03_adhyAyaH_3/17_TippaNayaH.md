---
title: १७ टिप्पणयः

---
- 3/95: Tait.S. 2.6.1.4
- 3/96: Vgl. MS 3.1.8

____________________________________________


## साकाङ्क्षं त्व् एकवाक्यं स्याद् असमाप्तं हि पूर्वेण // MS_३,१.२० //

नैतद् अस्ति - यद् उक्तम् अभिक्रमणं प्रकरणे निविशत इति। प्रया[२३४]+++({3/97})+++जेष्व् एव भवितुम् अर्हति। कुतः? तैः सहास्यैकवाक्यता, यतः साकाङ्क्षम् एतत् पूर्वेण पदेनासमाप्तं वाक्यम्, अभिक्रामं जुहोतीत्य् अत्र पर्यवस्यति, प्रकरणाच् च वाक्यं बलवद् इति प्रयाजेष्व् एवाभिक्रमणं निविशते। नन्व् अभिक्रमणम् अमूर्तत्वाद् धोमनिर्वृत्ताव् असमर्थम् इत्य् उक्तम्। उच्यते, साक्षाद् असमर्थम्, कर्त्रा संबध्यमानं शक्ष्यति निर्वर्तयितुम्। कथम्? अभिक्रमणेन समासीदत्य् आहवनीयं कर्ता, द्वयम् अभ्युपायभूतं होमस्य, दूराद् वाभिप्रसार्य हस्तम्, जुहुयात्, समासीदेद् अन्वाभिक्रमणेन। तस्माद् अभिक्रमणम् उपकरोति होमस्येत्य् अवगम्यते। अतः प्रयाजेष्व् एव निवेश इति।
