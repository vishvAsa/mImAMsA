---
title: २४२ टिप्पणयः

---
- 3/699: E2: 4,589; E4: 4,925; E6: 1,276
- 3/700: E2,4: sa hutvā
- 3/701: E2,4: evaṃ sa

____________________________________________


## अशक्तौ ते प्रतीयेरन् // MS_३,७.४९ //

अथ कथं चमसाध्वर्यव इति समाख्यानम्? उच्यते - अशक्तौ ते प्रतीयेरन्, यदा व्यापृतत्वात्, न शक्नोत्य् अध्वर्युर् होतुम्, तदा समाख्यासाम् अर्थात् ते होष्यन्ति।


____________________________________________


## वेदोपदेशात् पूर्ववद् वेदान्यत्वे यथोपदेशं स्युः // MS_३,७.५० //

अस्त्य् औद्गात्रे समाख्यातः श्येनः, आध्वर्यवे वाजपेयः। तत्र संदेहः - किं श्येन उद्गातृभिर् एव पदार्थाः कर्तव्याः, वाजपेये ऽध्वर्युभिः, उतोभयत्र नानर्त्विग्भिर् इति। किं प्राप्तम्? वेदोपदेशात्, समाख्यानाद् इत्य् अर्थः+++({3/702})+++, पूर्ववत्, यथा, आध्वर्यवम् इति समाख्यानात् पदार्थान् अध्वर्युः करोति, एवम् एव वेदान्यत्वे यथोप्देशं स्युः, यो येन समाख्याते वेद उपदिष्टः, तस्य पदार्थास् तेनैव कर्तव्याः। साङ्गः स तत्रोपदिश्यते। तस्माच् छ्येन उद्गातृभिर् वाजपेये चाध्वर्युभिः पदार्थाः कर्तव्या इति।

[४११]+++({3/703})+++
