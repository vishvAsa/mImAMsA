---
title: २७४ टिप्पणयः

---
- 3/773: E2: 4,622; E4: 4,994; E6: 1,290

____________________________________________


## संनिधानविशेषाद् असंभवे तदङ्गानाम् // MS_३,८.३६ //

श्येने श्रूयते - दृतनवनीतम्+++({3/774})+++ आज्यम् इति। तत्र संदेहः - किं नवनीतं प्रधानस्य, उताङ्गानाम् इति। किं प्राप्तम्? प्रधानस्य, तस्य हि प्रकरणम् इति वचनप्रामाण्यान् नवनीतेन प्रधानं निर्वर्तयितव्यम् इति। एवं प्राप्ते ब्रूमः - असंभव एतस्मिंस् तदङ्गानां श्येनाङ्गानां+++({3/775})+++ स्यात्। कथं असंभवः? सोमद्रव्यकत्वात् प्रधानस्य। ननु वचनान् नवनीतं भविष्यति। न श्येने नवनीतं भवतीत्य् एष वाक्यार्थः। कस् तर्हि? श्येने नवनीतम् आज्यं भवतीति नवनीताज्यसंबन्धो विधीयते, श्येनाज्यसंबन्धो ऽनूद्यते। न च साक्षाच् छ्येनस्याज्यसंबन्धो ऽस्ति, श्येनाङ्गानां तु विद्यते। यस्यास्ति, तस्यानूद्य नवनीतं विधीयते, संनिधानविशेषात्।
