---
title: ६३ टिप्पणयः

---
- 3/235: E2: 4,200; E4: 4,157; E6: 1,191

____________________________________________


## लिङ्गाच् च // MS_३,३.३ //

लिङ्गम् अप्य् अस्मिन्न् अर्थे भवति, यथा ऋगादयः शब्दाः शक्नुवन्ति वेदम् अभिवदितुम् इति, ऋग्भिः प्रातर्दिवि देव ईयते। यजुर्वेदेन तिष्ठति मध्ये अह्नः। सामवेदेनास्तमये महीयते। वेदैर् अशून्यैस् त्रिभिर् एति सूर्य इति+++({3/236})+++, द्वौ वेदौ संकीर्त्य, ऋक्शब्दं च त्रिषु पादेषु, चतुर्थे पाद उपसंहरति बहुवचनेन, वेदैर् अशून्यस् त्रिभिर् एति सूर्य इत्य् ऋक्शब्दं वेदवचनं दर्शयति। तस्माद् अपि पश्यामः। वेदाधिकारा एते शब्दा इति।
