---
title: १०६ टिप्पणयः

---
- 4/371: E2: 5,90; E6: 2,55

____________________________________________


## फलवद् वोक्तहेतुत्वाद् इतरस्य प्रधानं स्यात् // MS_४,४.७ //

वैश्वदेवीं सांग्रहायणीं निर्वपेद् ग्रामकाम इति। तत्रामनहोमाः श्रूयन्ते, आमनस्येति+++({4/372})+++ तिस्र आहुतीर् जुहोतीति। अत्र संदेहः, किं समप्रधानभूता आमनहोमाः सांग्रहायणीष्ट्या, उताङ्गं तस्या इति। किं प्राप्तम्? समप्रधानभूता इति। कुतः? तुल्यहेतुत्वाद् इतरस्य। तुल्यं हि यजिमत्त्वम्। नन्व् अफला होमाः। उच्यते, ग्रामकाम इत्य् अत्रानुपज्यते+++({4/373})+++। तस्मात् समप्रधानभूता इति।
एवं प्राप्ते ब्रूमः, फलवद् वोक्तहेतुत्वाद् इतरस्य प्रधानं स्यात्। न चैतद् अस्ति, समप्रधानभूता होमा इष्ट्या इति। फलवद् ध्य् अफलस्य प्रधानम्, फलवती चेष्टिः, अफला होमाः। ननूक्तम्, अनुषङ्गो भविष्यतीति। उच्यते, नानुषङ्गः प्राप्नोति। कुतः? व्यवायात्। तद् उक्तम्, व्यवायान् नानुषज्येतेति। केन व्यवायः, परिधिमन्त्रैः, उग्रो ऽस्य् उग्रस्त्वं देवेष्व् अध्युग्रो ऽहं सजातेषु भूयासं प्रियः, सजातानाम् उग्रश् चेत् ता वसुविद् इत्येवमादिभिः, एतान् अनुक्रम्य, आमनस्येति+++({4/374})+++ तिस्र आहुतीर् जुहोतीत्य् आमनन्ति। तस्मात् सांग्रहायण्या अङ्गम् आमनहोमा इति।

[५२०]+++({4/375})+++
