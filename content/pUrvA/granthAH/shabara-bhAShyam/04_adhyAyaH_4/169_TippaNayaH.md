---
title: १६९ टिप्पणयः

---
- 4/545: ŚPBr 4.4.3.9
- 4/546: Tait.S. 6.1.1.8

____________________________________________


संयुक्ते तु प्रक्रमात् तदङ्गं स्याद् इतरस्य तदर्थत्वात्//५.२.६//

दर्शपूर्णमासयोः श्रूयते, द्विर् हविषो ऽवद्यतीति+++({4/547})+++। तत्र संशयः, किम् अवदानेनानुसमयः, उतावदानेन प्रदानान्तेनेति। किं प्राप्तम्? अवदानेनेति ब्रूमः। कुतः? पृथक्पदार्थत्वात्, पृथक् पदार्थो ह्य् अवदानम्, यतीभावस्य पर्यवसानात्, अवद्यतिवचनात्। एवं प्राप्ते ब्रूमः, संयुक्ते तु प्रक्रमात् तदङ्गं स्यात्, इतरस्य तदर्थत्वात्। नावदानं पृथक् पदार्थः, प्रदानस्य स उपक्रमः, इतरथावद्यतेर् अदृष्टार्थता [५६०]+++({4/548})+++ स्यात्। संख्याविशेषविधानार्थं च पुनर्वचनम्। तस्मात् पदार्थावयवो ऽवदानम्, न चावयवसहत्वं प्रयोगवचनेनोच्यते, तस्मात् प्रदानान्तेनानुसमय इति।
