---
title: ११ टिप्पणयः

---
- 4/43: Tait.S. 6.1.11.6
- 4/44: ŚPBr 1.5.1.13

____________________________________________


## एकश्रुतित्वाच् च // MS_४,१.१२ //

भवति च किंचिद् वचनम्, येन विज्ञायते न तद् विवक्षितम् इति, यदि सोमम् अपहरेयुर् एकां गां दक्षिणां दद्याद् इति+++({4/45})+++। यदि विवक्षितं भवेत्, नैकाम् इति ब्रूयात्, गाम् इत्य् एकवचनस्य विवक्षितत्वात्। तथा, अवी द्वे, धेनू द्व इत्य्+++({4/46})+++ अत्रापि द्व इति वचनं ज्ञापकम्, अविवक्षितम् अवीति द्वित्वम् [४४४]+++({4/47})+++ इति। त्रीन् ललामान् इत्य्+++({4/48})+++ अत्रापि त्रीन् इति वचनं लिङ्गम्, ललामान् इति बहुवचनम् अविवक्षितम् इति।
