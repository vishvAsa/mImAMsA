---
title: २५ टिप्पणयः

---
- 5/75: E1 gibt dīkṣaṇārthā in Klammern
- 5/76: E2: daṇḍenainaṃ dīkṣitaṃ saṃpādayatīty
- 5/77: E2: 5,157; E6: 2,93

____________________________________________


## समाख्यानं च तद्वत् // MS_५,३.३१ //

इतश् च पश्यामः, इष्टदीक्षणार्था, इष्ट्यन्ते च प्रवृत्तिर् इति। कस्मात्? समाख्यानं च तद्वद् इति यद्वन् न्याय उपदिष्टः। कथम्? दीक्षणीयेति तादर्थ्यकरी समाख्या भवति, यथा स्नानीयं भोजनीयं चेति। तस्माच् च पश्यामः, इष्टिर् दीक्षणार्था, इष्ट्यन्ते च प्रवृत्तिर् इति।


____________________________________________


## अङ्गवत् क्रतूनाम् आनुपूर्व्यम् // MS_५,३.३२ //

इह काम्या इष्टय उदाहरणम्। ऐन्द्राग्नम् एकादशकपालं निर्वपेद्+++({5/78})+++ इत्येवमादयः, गवादयः, सोमाः, सौम्यादयः, पशवः। तत्र संदेहः, किं येन क्रमेणाधीताः, तेनैव क्रमेण प्रयोक्तव्याः, उतानियम इति। किं तावत् प्राप्तम्? क्रतूनाम् आनुपूर्व्यं यत् पाठे, तद् एव प्रयोगे भवितुम् अर्हति। एवं पाठक्रमो ऽनुगृहीतो भविष्यति, इतरथा पाठक्रमो बाध्येत, तन् मा भूद् इति क्रमेणानुष्ठातव्यम्।
