---
title: ८५ टिप्पणयः

---
- 5/259: E2: avaidhatvād
- 5/260: E2: 5,213; E6: 2,123
- 5/261: E2: anuktām

____________________________________________


अवैद्यत्वाद्+++({5/262})+++ अभावः कर्मणि स्यात्//६.१.३७//

न चैतद् अस्ति, शूद्रो ऽध्येष्यत इति, प्रतिषिद्धम् अस्याध्ययनम्, शूद्रेण नाध्येतव्यम् इति, अधीयानस्याप्य् अध्ययनं सफलं+++({5/263})+++ न भवति, दोषश् च जायते। अतो ऽवैद्यः शूद्रः, अस्याभावः कर्मणीति सिद्धम्।
अथापि वैद्यत्वेन+++({5/264})+++ सिध्येत्, तथाप्य् अनग्नित्वाद् अभावः कर्मणि स्यात्। अथ कथम् अनग्नितेति। प्रापकाणि हि ब्राह्मणादीनाम् आधाने वाक्यानि। ननु य एवं विद्वान् अग्निम् आधत्त इत्य् आधानस्य विधायकम्। तत्र ब्राह्मणस्य+++({5/265})+++, वसन्ते ऽग्निम् आदधीतेति निमित्तार्थानि वचनानीति गम्यते। अत्रोच्यते, ब्राह्मणो ऽग्निम् आदधीतेति श्रुत्या विधानं गम्यते। य एवं विद्वान् अग्निम् आधत्त इति स्तुत्या, तद् आनुमानिकं प्रत्यक्षश्रुताद् दुर्बलम्। तस्मात् प्रापकाणि वचनानि, अतः शूद्रस्यानधिकारः।
