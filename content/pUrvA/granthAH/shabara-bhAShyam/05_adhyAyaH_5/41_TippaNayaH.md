---
title: ४१ टिप्पणयः

---
- 5/118: E2: tat tarhy

____________________________________________


## पौर्णमासी वा श्रुतिसंयोगात् // MS_५,४.११ //

यद् उक्तम्, ब्राह्मणस्य सोमपूर्वत्वम् एवेति, तन् न, तस्याप्य् उभौ कल्पौ। कुतः? अविशेषात्, न हि कल्पयोर् ब्राह्मणस्य कश्चिद् विशेष आम्नायते। नन्व् इदानीम् एवोक्तम्, ब्राह्मणस्योत्कर्ष इति। नेति ब्रूमः, पौर्णमासीमात्रस्य तत्रोत्कर्षः। श्रुतिसंयोगः पौर्णमास्यास् तत्र, यद् एवादः पौर्णमासं हविर् इति, यावद् वचनं वाचनिकम्, तत्र न न्यायः क्रमते। तुल्ययोर् एकदेश उत्कृष्टे नूनम् अपरो ऽप्य् एकदेश उत्कृष्यत इति।

[५९१]+++({5/119})+++
