---
title: २४ टिप्पणयः

---
- 5/70: Tait.S. 5.5.1.4
- 5/71: Tait.S. 6.1.3.5
- 5/72: Tait.S. 6.1.3.2
- 5/73: E1 gibt dīkṣām asya karotīty arthaḥ in Klammern
- 5/74: E2: 5,156; E6: 2,92

____________________________________________


## इष्ट्यन्ते वा तदर्था ह्य् अविशेषार्थसंबन्धात् // MS_५,३.३० //

इष्ट्यन्ते वा दीक्षितः स्यात्, तदर्था हि सा दीक्षणार्था+++({5/75})+++। कथम्? दीक्षिष्यमाणस्य अदीक्षितस्य सा भवति, यदि तस्या उत्तरकाले दीक्षितः, एवं सा दीक्षिष्यमाणस्य। तस्माद् वाक्याद् अवगम्यते, भवति तदा दीक्षित इति, दीक्षाकारणे पदार्थे निर्वृत्ते किम् इति न दीक्षितः स्यात्? वाक्यं हि निरपेक्षं दीक्षित इति ज्ञापयति।
यत् तु, दीक्षासंबन्धो दण्डेन दीक्षयतीति। कथं स दीक्षितत्वे स्याद् इति दण्डेनैवं दीक्षितं संपादयतीत्य्+++({5/76})+++ अवगच्छामः। यत् तु, अनन्तरं दीक्षितशब्दो नास्तीति। न शब्दस्याप्रयोगो ऽर्थाभावे हेतुः। सत्य् अप्य् अर्थे तदवसराभावान् न प्रयुज्यते शब्दः। अन्येन च दीक्षित इत्य् अवगम्यते वाक्येन, आग्नावैष्णवम् एकादशकपालं निर्वपेद् दीक्ष्यमाण इति। यच् च, आवेदनकाले दीक्षितशब्द इति। इष्ट्यन्ते ऽपि दीक्षितस्यासाव् अविरुद्धः, प्रयोगवचनश् चाविरुद्धः, यत एकं दीक्षाकारणम्, अन्यैर् दीक्षितं संपादयतीति गम्यते।

[५८०]+++({5/77})+++
