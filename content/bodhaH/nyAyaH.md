---
title: वाक्यतात्पर्यार्थ-निर्णायका-न्यायः
unicode_script: devanagari
---

## परिचयः
- लोके वक्ता प्रायेण स्वविवक्षां स्पष्टीकर्तुं शक्नोति। वेदे ऽपौरुषेये वाक्ये तथा न - अतो न्यायादिप्रयोगप्रसङ्गः। यत्र वाक्यार्थज्ञानम् मार्गान्तरेण न सम्भवति, तत्रैवानन्यगतिकतया मीमांसाशास्त्रं शरण्यम्। यथ लोके न्यायायलेषु।
- अनुष्ठानकालीनन्याया [अन्यत्रोक्ताः](../../anuShThAna-nyAyaH/)। तत्रैव बाधभेदाः सूचिताः।

## ऊपक्रम-न्यायः
### सञ्जारविषयः
- १. पूर्वोत्तरयोर् विरोधः आवश्यकः। 
- २. विरुद्धयोश् चैकवाक्यता पूर्वम् एव निर्णीता भवेत्। 
- ३. उपक्रमश्चोपसंहारदर्शनात् प्रागेव स्वार्थे निश्चितो भवेत्। तथा च ‘सन्दिग्धेषु वाक्यशेषात्' इति न्यायस्याऽविषयो भवति। 
- ४. पूर्वानुसारेणोत्तरस्य, उत्तरानुसारेण पूर्वस्य चेत्युभयथा नयनं सम्भावितं स्यात्। अत एव विनिगमकतया न्यायापेक्षा।
- ५. उपक्रमानुसारेण नयने क्रियमाणे, पश्चात्तनानाम् अपि उपक्रमाऽपेक्षया दुर्बलत्वेनानिश्चितानां बहूनां बाधो न भवेत्। तत्र भूयोऽनुग्रहन्यायो वर्तते।

### न्यायस्वरूपम्
- एकवाक्यता-निर्वाहार्थम् एवोपक्रमाऽनुसारेणोपसंहारो नेतव्यो भवति।
- न तु तत्र ‘एकवाक्यत्वे सति’ ‘असंदिग्धत्वे सति' इत्यादि व्यावर्तकविशेषणं निवेश्यम्। 

### उदाहरणम्
- "त्रयो वेदा असृज्यन्त। अग्नेर्वेदः। वायोर्यजुर्वेदः। आदित्यात् सामवेदः।” इत्युपक्रमः अर्थवादः। “तस्मादुच्चैः ऋचा क्रियते। उपांशु यजुषा। उच्चैः साम्ना” इति विधिवाक्यम् । अत्रोपक्रम ऋग्वेदषब्देन +उपसंहारस्था ऋच उक्ता वा? उपसंहारवाक्य ऋच इति शब्देन +ऋग्वेदोक्ता मन्त्रा उक्ता वा? ऊपक्रमन्यायतो द्वितीयो मार्गो ग्राह्यः।
- सत्त्रे - 'यो होता सोऽध्वर्युः'। होतुः कार्यम् अध्वर्युः कुर्याद्, उत विपरीतम्? उपक्रमन्यायेन द्वितीयेन विनिगमनम्।
- 'प्रजापतिर् वरुणायाश्वम् अनयत्, स स्वां देवतामार्च्छत्, स पर्यदीर्यत, स एतं वारुणं चतुष्कपालम् अपश्यत्, तं निरवपत्, ततो वै स वरुणपाशाद् अमुच्यत, वरुणो वा एतं गृह्णाति योऽश्वं प्रतिगृह्णाति, यावतोऽश्वान् प्रतिगृह्णीयात् तावतो वारुणान् चतुष्कपालान् निर्वपेत्।' इति वाक्ये सति, प्रतिगृहीता चतुष्कपालान् निर्वपेद् उत याजकः? अत्र दातुरेवेष्टिरित्य् उपक्रमन्यायतः (प्रजापतिर् हि चतुष्कपालं निरवपत्)। अत उपक्रमानुरोधेन वाक्ये - प्रतिगृह्णाति → प्रतिग्राहयति, प्रतिगृह्णीयात् → प्रतिग्राहयेत्। 

## उपसंहार-न्यायः
- उपक्रमन्यायवद् अस्य विषयः। किन्तु, उपसंहारानुसारम् उपक्रमस्यार्थो ग्राह्यः।

### उदाहरणम्
- उपक्रमस्थः ‘अक्ताः शर्करा उपदधाति' इति विधिवाक्यम् । 'तेजो वै घृतम्' इत्यर्थवादः। अक्तश्बदेन घृतेनाञ्जनं ग्राह्यम्।

## भूयोऽनुग्रहन्यायः
- “श्येनेनाभिचरन् यजेत” इत्युपक्रमस्थस्यापि श्येनपदस्य मुख्यार्थत्वे ऽर्थवाद-गतानाम् अपि बहूनां पदानाम् शक्त्या +उपमानतां न स्वीकर्तुं शक्यते - लक्षणा ऽऽश्रयणीया भवति। भूयसां तेषाम् अनुग्रहाय उपक्रमस्थ एवैकस्मिन् उपक्रमस्थ-श्येनपदे गौणी वृत्तिम् अङ्गीकृत्य याग-नामधेयत्वम् अङ्गीकृतम्।
- अनुष्ठानकालेऽप्ययमेव न्यायः क्वचित्।

## कांस्यभोजिन्यायः
गुरोः कांशभोजननिषेधो नास्ति, शिष्यस्य त्व् अस्ति। तथा सति गुरुः कांस्यस्थालीं गृह्णाति, शिष्यायेतरस्थालीं त्यजन्।

## श्रुतिलिङ्गाधिकरण-न्यायः
अङ्गत्वप्रमाणेषु लिङ्गापेक्षया श्रुतिर् बलीयसी।

"ऐन्द्र्या गार्हपत्यम् उपतिष्ठते" इत्यस्मिन् गार्हपत्याग्नेर् उपस्थानम् ऐन्द्र्या कथम्? 
- इन्द्रस्य गार्हपत्ये लक्षणा स्यात्। अथवा गार्हपत्यस्य +इन्द्रे लक्षणा - अत्र "ऐन्द्र्या +इन्द्रम् उपतिष्ठते" इति श्रुतेः कल्पनेव भवति लिङ्गेन। 
- तत्र मन्त्रस्येन्द्र-प्रकाशन-सामर्थ्य-रूपाल् लिङ्गाद् इन्द्रोपस्थानाङ्गत्वे प्राप्ते, 'ऐन्द्र्या' इति तृतीयाश्रुत्या ‘गार्हपत्यम्' इति द्वितीयाश्रुत्या च गार्हपत्योपस्थानाङ्गत्वेन विधानाल् लैङ्गिक इन्द्रोपस्थाने विनियोगो बाध्यते । नाम "ऐन्द्र्या +इन्द्रम् उपतिष्ठते" इति श्रुतेः कल्पनम् बाध्यते।

## पाशाधिकरणन्यायः
- मुख्यार्थे सम्भवति लक्षणार्थो न स्वीकार्यः। किन्तु कदाचिदस्यापवादो ऽत्र।
- नामान्तरम् - गुणे+++(=विशेषणे)+++ त्वन्याय्य-कल्पना+++(→लक्षणार्थग्रहणम्)+++ +इति न्यायः। 

### उदाहरणम्
- अग्निषोमीयप्रकरणे मन्त्रः - "अदितिः पाशं प्रमुमोक्तु"। शाखान्तरे तु तत्रैव - "अदितिः पाशान् प्रमुमोक्तु"। तत्र त्व् एक एव पशुः। एवन्तर्हि, मन्त्रो ऽयं प्रकरणाद् बहिर् विकृतियागे बहु-पशु-युक्त-याग उत्क्रष्टव्यो वा? अथवा बहुवचनस्यैकवचनत्वेन लक्षणा स्वीकार्या? बहुवनं प्रकृत्यर्थविशेषणम्। तदनुरोधेन प्रधानार्थम् उपेक्ष्यान्यत्रापकर्षणम् अन्याय्यम्।  
 
## ग्रहैकत्वाधिकरणन्यायः

### उदाहरणम् 
- "ग्रहं+++(=पात्रविशेषम्)+++ संमार्टि" इति वर्तते। तत्रैकस्यैव ग्रहस्य सम्मर्जनम् उत सर्वेषाम् बहूनां वर्तमानानाम्? 
- नाम, एकत्वविशिष्टग्रह उद्देश्यः स्यात्? 
- अथवाविशिष्टग्रह उद्देश्यः? तथा सति, ग्रहः प्रधानः, सम्मार्जनम् तदङ्गम् इति कृत्वा प्रतिप्रधानगुणावृत्तिर् इति न्यायेन सर्वेषां मार्जनम्। 
- उद्देश्यविशेषणस्य अविवक्षा। तत्रैव ग्रहत्वस्य विवक्षा। 

## अरुणाधिकरणन्यायः  
पार्ष्ठिकान्वयः - अरुणया पिङ्गाक्ष्या एकहायन्या सोमं क्रीणाति।