+++
title = "मूलम्"
+++

[TODO: परिष्कार्यम्]

Source: [TW](https://archive.org/details/in.ernet.dli.2015.131117)

## ००

### प्रस्तावः
इह संसारे सम्पादनीयेषु चतुर्विधपुरुषार्थेष्व्  
अभ्यर्हितत्वेन प्राथमिको धर्म एव  
+इतर-पुरुषार्थ-मूल-कारणतया  
विचारणीयत्वेनाद्रियते  
सम्यग् आस्तिक-धुरीणैस् तत्र तत्र ।  
स च धर्मो वेद-प्रतिपाद्य  
इति वेद एव सर्वस्वम्  
अखिलानां धार्मिकाग्रेसराणाम् ।  
वेदस्य च स्वतःप्रमाणभूतस्य पूर्वोत्तरभेदेन स्तो द्वौ भागौ । तत्रोत्तरभागमधिकृत्य प्रवृत्ता उत्तरमीमांसा ब्रह्ममीमांसा परनाम्नी । यां भगवान् श्रीमद्वेदव्यासः सूत्ररूपामररचत् भगव त्पादाचार्यप्रभृतयश्च भाष्यादिभिरपूपुषन् । पूर्वभागमधिकृत्य प्रवृत्ता पूर्वमीमांसा यज्ञमीमांसापरनामधेया । यां किलार्वाग्दृष्टिभिभ्रमप्रमादादि दोषदूषितवान्ततया दुःशकं वेदस्य याथार्थेन तत्त्वमवगन्तुमिति तदर्थ विचारणाय भगवान् जैमिनिमहर्षिादशाध्यायैः प्रणिनाय । सेयमव श्यमुपादेयत्वादखिलशास्त्रमूलत्वाद्ब्रह्ममीमांसातः प्रथममध्येयत्वाच्च केवल मीमांसाशब्देनापि व्यवह्रियते । यस्याः परिचयमन्तरा विद्वद्भिरपि न सुलभः शास्त्रार्थनिर्णयः किमुत केवलव्युत्पत्तिमद्भिः । यां विना संशेरतेऽनुक्षणं याज्ञिका वितायमानेषु वितानजातेष्वित्यवश्यं परि शीलनीया मीमांसा। _निश्चीयते खलु पूर्वतरैर्विद्वद्वरैरियं कृताधिकतरादरेति तदीयैर्मीमांसो पोद्वलितै-हेमाद्रि-पूर्तकमलाकर-निर्णयसिन्धु-कौस्तुभादिभिर्वसुन्धरामण्डल मण्डनायमानसङ्ख्यावन्मान्यैर्धर्मशास्त्रनिबन्धरनैः । परं सेयं सम्प्रति भारतवर्षस्य भाग्यविपर्ययादेवव्याकोपाच्च प्रचलितसम्प्रदायेषु विशेषतो हणाभावादत्र देशे लुप्तप्राया वा नामशेषेव समजनीति हन्त परि यतेऽधिकतरं नश्चेतः यदनुसवनमनुक्षणं प्रतिशास्त्रं प्रतिधर्मशास्त्र निबन्ध प्रतियाज्ञिकप्रयोगं च जीवातुभूतं सर्वोपकारकमनयँ सतत कण्ठधार्य श्रेष्ठरत्नं प्रमादेनावकरोज्झितमिवाभूदिल्यास्तां प्रशस्तहानि विषादजल्पनेन ।

- मीमांसाविषयो यद्यपि दुरूहस्तथापि श्रेयोर्थिभिस्तादृशगहनं प्रविविक्षुभिर्युत्पित्सुमिरौदासीन्यमुज्झित्वा खमतिपरिणामावधि प्रय तितव्यं गुरुकुल उपित्वेति तत्र सर्वान्प्रवणीकर्तुकामैरस्माभिर्यावच्छक्यं मीमांसाशास्त्रस्य पदपदार्थ-सङ्केतानां ज्ञानाय जिज्ञास्यविषयप्रदर्शकशिरो लेख्यैः सुविभक्तविषया श्रीमत्कृष्णयज्वप्रणीता
_________________
मुद्रणायोपस्कृतास्ति । यस्या अन्तरान्तरा प्रतिपुटाधः पाठान्तराणि संयोज्य विषमस्थलेषु च विशदीकरणार्था टिप्पण्यपि संयोजितास्ति । यद्यत्राध्यापका अध्येतारश्चादरं विरचयेयुः स्वल्पेनैव कालेनान्यानपि मीमांसाप्रकरण ग्रन्थान्प्रकाशयितुं सोत्साहाः सन्तो दृढबद्धपरिकरा भवेम-इति ।...


_________________
## विषयानुक्रमः
20 विषयः   
पृष्ठं विषयः मङ्गलम् ... ... ... १ कर्मद्वैविध्यम् ... ... मीमांसाविषयः .   
अर्थकर्मलक्षणम् वेदद्वैविध्यम् ... ... गुणकर्मद्वैविध्यम् ... ब्राह्मणवाक्यभेदाः ...   
उपयुक्तसंस्कारकम् ... ... कर्मोत्पत्तिवाक्यम्   
प्रतिपत्तेस्त्रयः प्रकाराः गुणवाक्यम् ...   
यागहोमशब्दार्थः ... ... फलवाक्यम् ...   
होमयागयोयोगपद्यम् ... फलाय गुणवाक्यम्   
प्रधानपूर्वकाला प्रतिपत्तिः सगुणकर्मोत्पत्तिवाक्यम्   
उपयोक्ष्यमाणसंस्कारभेदाः ... १३ सफलकर्मोत्पत्तिवाक्यम्   
प्रतिपत्तेलेक्षणान्तरम्... प्रयोगविधिः ......   
अर्थगुणकर्मणोः प्राधान्यम् फलापूर्वकल्पना... उत्पत्त्यपूर्वकल्पना ... ... ४   
गुणकर्मणश्चातुर्विध्यम् ... यजिपदाश्रवणेऽपि यागविधानम्   
१ उत्पत्तिसंस्कारः लिङ्प्रत्ययाद्यभावेऽपि विधायकत्वम् ५   
.२ आप्तिसंस्कारः ...   
३ विकृति संस्कारः .. त्रिकापूर्वाद्युत्पत्तिः ....... ६   
४ संस्कृतिसंस्कारः विधिविध्यम् ...   
अर्थकर्मणस्त्रविध्यम् १ अपूर्वविधिः २ नियमविधिः   
१ नित्यम् ... ... ३ परिसङ्ख्याविधिः   
२ नैमित्तिकम् ... श्रुतिलिङ्गादिषट्प्रमाणानि   
३ काम्यम् ... १ श्रुत्युदाहरणम् ...   
काम्यकर्मणिस्त्रैविध्यम् ... ... २ लिङ्गोदाहरणम् ...   
वेदस्यालौकिकार्थबोधकत्वम् ... ३ वाक्योदाहरणम्   
विधेर्विधायकत्वप्रकारः ४ प्रकरणोदाहरणम्   
आर्थी भावना ... ... ... १६ ५ स्थानोदाहरणम्   
शाब्दी भावना ... ... ... १६ ६ समाख्योदाहरणम्   
भावनाशब्दार्थः ... ... १८ अत्यादीनां सन्निपाते बलाबलम ज्योतिष्टोमादिशब्दानां नामत्व लिङ्गादिप्राबल्यविचारः ......१० प्रतिपादनम्... ... ... १८   
अङ्गलक्षणम् ... ... ... १०   
नामधेयत्वनिमित्तानि ... अङ्गद्वैविध्यम् ... ... ... १०   
तत्प्रख्यन्यायेन नामत्वम् ... १९ १ सन्निपत्योपकारकाणि ... १०   
१० तव्यपदेशन्यायेन नामत्वम् २ आरादुपकारकाणि ... ११ । योगेन नामत्वम् ... ... २०
________________________
विषयः   
पृष्ठं | विषयः विरुद्धत्रिकविचारः ...... २० धर्मस्य परस्परं मेदकानि प्रमाणानि २७   
वाक्यमेदभयानामत्वम्   
१ शब्दान्तरम् ... ... २७ अर्थवादविचारः   
२ अभ्यासः १ निन्दार्थवादः   
३ सङ्ख्या ... ... २ प्रशंसा ...   
४ सञ्ज्ञा ... .... ३ परकृतिः   
५ गुणः ... ... ४ पुराकल्पः मन्त्रविचारः ...   
६ प्रकरणम् ... परिसङ्ख्याया दोषत्रयम्   
प्रमेयविचारः ...... विकल्पः ....   
क्रत्वर्थपुरुषार्थ विचारः ... ... विकल्प दोषाष्टकम्   
प्रयोजकत्वविचारः एकार्थत्वाद्विकल्पः   
क्रमनिरूपणम् ... ... वचनबलाद्विकल्पः   
१ श्रुतिक्रमः स्तोत्रशस्त्रादिस्वरूपम्   
२ अर्थक्रमः व्यवस्थितविकल्पः ... ... ३ पाठक्रमः कृत्स्नवेदस्य धर्माधर्माख्यार्थे   
४ स्थानक्रमः प्रामाण्यम् ... ...   
... ... ... २६ ५ मुख्यक्रमः स्मृत्यादिप्रामाण्यविचारः ... २६ । ६ प्रवृत्तिकमः


_________________
विषयानुक्रमः सम्पूर्णः ॥



## मङ्गलम्
श्रीमते वेदपुरुषाय नमः    
सूर्यनारायणं वन्दे देवीं त्रिपुरसुन्दरीम् ।    
गुरूनधिगतार्थांश्च  
निरन्तरमहं भजे ॥१॥    
बालानां शास्त्र सिद्धार्थ-    
लेशबोधाय धीमता।  
मीमांसापरिभाषेयं  
क्रियते कृष्णयज्वना ॥२॥

## मीमांसा-विषयः

इह खलु महर्षिणा जैमिनिना द्वादश-लक्षण्यां पूर्वमीमांसायां धर्माधर्माव् एवानुष्ठानोपयोगितया विचारितौ ।  
तत्र वेदबोधितेष्टसाधनताको धर्मः; यथा यागादिः । वेदबोधितानिष्टसाधनताकोऽधर्मः - यथा कलञ्जभक्षणादिः । तयोश्च वेदः, स्मृतिः, आचारश्च प्रमाणम् । तत्र वेदः स्वतन्त्रं प्रमाणम् ; इतरौ तु वेदमूलकतया ।

## वेदद्वैविध्यम्
तत्र वेदो द्विविधः-मन्त्ररूपो ब्राह्मणरूपश्चेति । तत्र प्रयोग-कालीनार्थ-स्मरण-हेतुतया मैत्राणामुपयोग इति वक्ष्यते । प्रयोगो ऽनुष्ठानं तत्कालीनेत्यर्थः । विधायकं वाक्यं ब्राह्मणम् । तच्छेषो ऽर्थवादः। तस्य विधेय-प्राशस्त्य-प्रतीति-जनन-द्वारा विधि-वाक्यैकवाक्यतया प्रामाण्यमिति वक्ष्यते ।

(टिप्प०-१ श्रीमद्भगवता जैमिनिना द्वादशाध्यायी कमेमीमांसा 'अथातो धर्म जिज्ञासा' इत्यादिः 'अन्वाहार्ये च दर्शनात्' इत्यन्ता प्रणीता-तत्र धर्मप्रमाणं, नर्मदः शेषशेषिभावः, ऋत्वर्थपुरुषार्थभेदेन प्रयुक्तिविशेषः, श्रुत्यर्थपाठादिक्रमभेदः, अधिकार विशेषः, सामान्यातिदेशः, विशेषातिदेशः, ऊहः, बाधा, तन्त्रम् , प्रसङ्गश्च इति क्रमेण द्वादश लक्षणानि सन्तीति पूर्वमीमांसा द्वादशलक्षणीत्युच्यते।  
२ वाहतमृगमांसं कलञ्जमित्यभिधीयते। प्रामाणिकास्तु 'रक्तलशुनं' इति मन्वते।  
३ प्रयोगसमवेतार्थस्मारका मन्त्राः)

(पाठा०-1 ब्राह्मणशेषश्चार्थवादः)

## ब्राह्मणवाक्यभेदाः
ब्राह्मणवाक्यं चानेकविधम्- कर्मोत्पत्तिवाक्यं, गुणवाक्यं, फलवाक्यं, फलाय गुणवाक्यं, सगुणकर्मोत्पत्तिवाक्यम् इत्यादिभेदात् ॥

### कर्मोत्पत्तिवाक्यम्
तत्र येन वाक्येन 'इदं कर्म कर्तव्यम्' इति बोध्यते तत् कर्मोत्पत्तिवाक्यम् ; यथा 'अग्निहोत्रं जुहोति' इति । अत्राग्निहोत्रहोमः कर्तव्यतया विधीयत इति कर्मोत्पत्तिवाक्यमिदम् ।

### गुणवाक्यम्
विहिते कर्मणि तदङ्गतया द्रव्यदेवतादिविधायकं वाक्यं गुण वाक्यम् ; यथा 'दध्ना जुहुयात्' इति । अत्र होममुद्दिश्याऽङ्गतया दधि विधीयत इति गुणवाक्यमिदम् । कर्माङ्गतया विहितत्वमेव दध्यादेर्गुणत्वम् । अत्र होमस्योद्देश्यत्वं नाम मानान्तरप्राप्तत्वे सति विधेयान्वयितया निर्देश्यत्वम् । तस्यैव मानान्तरप्राप्तस्य पुनः कथ्य मानरूपत्वम् अनुवाद्यत्वम् , दध्यादिगुणान्वयितया प्राधान्यं च । दध्यादेर्मानान्तराप्राप्तत्वाद् अत्रैव विधेयत्वम् , होमसाधनत्वाच्च होमापेक्षया गुणत्वम् , पुरुषेणानुष्ठीयमानत्वाद् उपादेयत्वं चेति । अत्र मानान्तरप्राप्तत्वं मानान्तर-ज्ञातत्वम् , अप्राप्तत्वं चाज्ञातत्वमिति बोध्यम् ।

### फलवाक्यम्
उत्पन्नस्य कर्मणः फलाकाङ्क्षायां फलसम्बन्धबोधको विधिः फल विधिः; यथा 'अग्निहोत्रं जुहुयात् स्वर्गकामः' इति । अत्र 'यः स्वर्गं कामयते स तत्साधनत्वेनाग्निहोत्रनामकं होमं भावयेत् - कुर्यात्' इति अग्नि होत्रवाक्योत्पन्नस्य कर्मणः फलसम्बन्धो बोध्यत इति फलवाक्यमिदम् ।

### फलाय गुणवाक्यम्
प्राप्तकर्माश्रित्य फलाय गुणविधौ फलाय गुणवाक्यम्। यथा 'दध्नेन्द्रियकामस्य जुहुयात्' इति । अग्निहोत्रवाक्योत्पन्नं होममाश्रित्येन्द्रियफलाय दधिरूपो गुणो विधीयते-'होमाश्रितेन दध्ना इन्द्रियरूपं फलं भावयेत्' इति । होमाश्रितेन होमकारकीभूतेनेत्यर्थः । अयमेव गुणफलविधिः, गुणकामविधिरिति चोच्यते ।

(पाठा०-1 विधिरपि.३)

### सगुणकर्मोत्पत्तिवाक्यम् 
द्रव्यदेवतादिगुणविशिष्टकर्मविधायकं वाक्यं सगुणकर्मोत्पत्ति वाक्यम् ; यथा 'सोमेन यजेत' इति । अत्र सोमलता विशिष्टो, यागो विधीयते । विशिष्टविधावपि विशेषणस्यार्थाद्विधिः ।


### सफलकोत्पत्तिवाक्यम्
क्वचित्कर्मोत्पत्तिवाक्यमेव फलसम्बन्धबोधकमपि भवति; यथा 'उद्भिदा यजेत पशुकामः' इति । अत्रोद्भिन्नामको यागो वाक्यान्तराविहित एव पशुकामस्य पशुफलाय विधीयत इत्येकमेवेदं वाक्यं फलसाधनया गविधायकम् ।

### प्रयोगविधिः
प्रधान-विधिर् एवाङ्गविधिभिर् एकवाक्यतया महावाक्यतामापन्नः सन् सर्वाङ्गविशिष्टप्रधानप्रयोगविधायकत्वात् प्रयोगविधिरित्युच्यते; यथा 'अग्निहोत्रं जुहुयात् स्वर्गकाम' इति । अत्र 'अग्निहोत्रहोमेन स्वर्गं भावयेत्' इत्यर्थः प्रतीयते । भावयेत् उत्पादयेदिति यावत् । अत्र 'कथमनेन होमेन स्वर्गं कुर्यात्' इति कथम्भावाकाङ्क्षा जायते; यथा 'कुठारेण द्वैधीभावं कुर्यात्' इत्युक्ते भवत्याकाङ्क्षा 'कथमनेन द्वैधीभावं कुर्यात्' इति । तत्रोद्यमन-निपातनादि-सहायेनेति गम्यते, तद्वद् अत्रापि 'अग्निं प्रणयति', 'अग्निषु समिध आदधाति' इत्याद्यङ्गविधिविहित-प्रणयन-समिदाधानाऽऽयतनशोधनादिकाऽङ्ग-कलाप-जनितोपकार-सहितेनाऽग्निहोत्र-होमेन स्वर्गं कुर्यादिति प्रकरणकल्पितेन होम-वाक्येन स्वर्गाय साङ्गाग्निहोत्र-प्रयोगो विधीयत इत्य् एतादृशः प्रयोगविधिः । अङ्गजातमेवेत्थम्भाव इति, इतिकर्तव्यता इति चोच्यते । अत्राग्निहोत्रहोमः प्रधानः, प्रणयनादिकं सर्वमङ्गम् ॥


(टिप्प०-१ अत्र हस्तेनोद्यम्य निपात्येति तयोरन्वयः. २ गार्हपत्यादाहवनी. याद्यायतनेऽग्निं नयति. ३ अङ्गसमूहः. ४ कर्तव्य स्य इति प्रकार इतिकर्तव्यता.   
पाठा०-1 यागकर्मविधा. 2 कुर्यादिति.   )

## फलापूर्वकल्पना
नान्विदमनुपपन्नम् ; आशुतरविनाशिनां कर्मणां कालान्तर-भावि-स्वर्गादि-फल-साधनत्वानुपपत्तेर् इति चेत्, मैवम् विहित-निषिद्ध-कर्मणां तत्तद्वाक्यैस् तत्तत्-फलसाधनत्वे ऽवगते, आशुतर-विनाशिनां कर्मणां कालान्तर-भावि फल-साधनत्वोपपत्त्यर्थम् अन्तरा पुण्य-पाप-रूपम् अपूर्वं कल्प्यते । ततश्च यागादेर् अपूर्वद्वारा स्वर्गसाधनत्वं, न साक्षात् । तदेव फलापूर्वम् । तत्करणत्वं च प्राच्योदीच्याङ्गविशिष्टस्य प्रधानस्य भवति, न प्रधानमात्रस्य । प्रधान मात्रादेव फलापूर्वजनने फलस्यापि तत एव सिद्धेरङ्गानामानर्थक्यापत्तेः ।

## उत्पत्त्यपूर्वकल्पना
ननु सर्वाङ्ग-विशिष्टस्य प्रधानस्यापूर्व-जनकत्वम् अयुक्तम् , तच् चाशुतर-विनाशिनः प्रधानस्याङ्गसाहित्याभावान् न सम्भवतीति चेत् - न, प्रधानकर्मणः स्वरूपेणाङ्गसाहित्याभावे ऽपि उत्पत्त्यपूर्व-द्वारा साहित्य-सम्भवात् । प्रधानस्य सर्वाङ्ग-साहित्य-सिद्ध्यर्थं प्रधान-कर्म-परमापूर्वयोर्मध्ये प्रधानमात्रजन्यमुत्पत्तिनामकं किञ्चिद् अपूर्वम् अस्तीत्य् अङ्गीकारात् । एवम् अङ्गानाम् अपि परस्पर-सहितानाम् एव प्रधानोपकारकत्वात् तेषां स्वरूपेण साहित्याभावात् तत्तदुत्पत्त्यपूर्व-द्वारा साहित्यं बोध्यम् । अङ्गानां प्रधानोपकारकत्वं नाम प्रधानस्य फलापूर्व-जनन-सामोन्मुखी-करणमेव ।

### दर्शपूर्णमासयोस्तु विशेषः
'यदाग्नेयोऽष्टाकपालोऽमावास्यायां च पौर्णमास्यां चाच्युतो भवति' इत्याग्नेय-यागो विहितः, 'ताभ्यामेतम् अग्नीषोमीयम् एकादशकपालं पूर्णमासे प्रायच्छत्' इत्य् अग्नीषोमीययागो विहितः, 'उपांशुयाजम् अन्तरा यजति' इत्युपांशुयागः, 'ताव् अवेताम् अग्नीषोमाव् आज्यस्यैव नाव् उपांशु पौर्णमास्यां यजन्' इति वाक्यात् पौर्णमास्यां विहितः । एतानि पौर्णमास्यां प्रधानानि । एघामानेयाग्नीषोमीयोपांशुयोगानां तत्तद्-वाक्यावगत-पौर्णमासी-कालसम्बन्धं निमित्तीकृत्य ‘य एवं विद्वान् पौर्णमासीं यजते' इति विद्वद्-वाक्ये पौर्णमासीपदेनैकवचनान्तेन समुदाय-रूपेणानुवादः । तेन वेदे यत्र यत्र पौर्णमासीशब्दस् तत्रतत्राग्नेयादिसमुदायोपस्थितिः।

(टिप्प०-१ तत् फलापूर्वम्. २ प्रधानमात्रादेव. ३ वैशिष्ट्यं न सम्भवतीत्यर्थः. पाठा०-1 याजानां)

## यजि-पदाश्रवणेऽपि यागविधानम्
ननु 'यदाग्नेयम्' इति वाक्ये याग-वाचक-पदस्याश्रवणात् कथं याग विधायकत्वमिति चेत्, -मैवम् ; अग्निर् देवता अस्य पुरोडाशस्येत्यर्थे
विहित-देवता-तद्धितान्त-'आग्नेय'-शब्दः। तस्य पुरोडाश-पद-सामानाधिकरण्याद् द्रव्यदेवतासम्बन्धोऽवगतः । स यागमन्तरा न सम्भवति, द्रव्य-देवता-सम्बन्धस्य यागाद् अन्यत्र क्रियायाम् असम्भवात् याग-क्रियायाम् एव सम्बन्धो वाच्यः । देवतोद्देशेन द्रव्यत्यागस्य यागरूपत्वाङ्गीकारात् । अतः श्रुत-द्रव्य-देवता-सम्बन्धानुमितो यागो यजेतेति कल्पित-पदेन विधीयते- अग्नि-दैवत्य-पुरोडाश-द्रव्यकामावास्यादि-काल-कर्तव्य-यागेनेष्टं भावयेदिति, एवं यत्र यत्र द्रव्य-देवता-सम्बन्ध-मानं श्रूयते 'सौर्यं चरुं निर्वपेत्' इत्यादौ, तत्र सूर्य-देवता-चरु-द्रव्य-सम्बन्धानुमितो यागो विधीयत इति न कश्चिद्दोषः ।

## लिङ्-प्रत्ययाद्यभावेऽपि विधायकत्वम्
ननूपांशुयागवाक्ये यजेः श्रवणेऽपि विधि-प्रत्यय-लिङादेर् अभावात् कथं विधायकत्वमिति चेत्,-मैवम् : 'यजति' इत्यस्य 'यजेत' इति विपरिणामेन विधायकत्व-सम्भवात् । एवं 'व्रीहीन् प्रोक्षति', 'समिधो यजति' इत्यादावपि विपरिणामो बोध्यः । केचित्तु- 'यजति'इत्यस्य पञ्चमलकारत्वाङ्गीकाराद् विधायकत्व-सम्भव इत्याहुः ।   
तथा 'ऐन्द्रं दध्य् अमावास्यायां' ऐन्द्रं पयो ऽमावास्यायाम्' इति वाक्य-विहितौ सान्नाय्य-यागौ, 'यदाग्नेयम्-' इति वाक्य-विहितामेयश् चामावास्यायां प्रधानानि । एतेषां त्रयाणां 'य एवं विद्वानमावास्यां यजते' इति वाक्ये अमावास्यामिति नाम्ना द्वितीयैकवचनान्तेन समुदायरूपेणानुवादः । तेन वेदे यत्र 'दर्श'शब्दः 'अमावास्या'शब्दो वा श्रुतस् तत्र यागसमुदायोपस्थितिः। त्रिकस्य त्रिकस्यामावास्यापौर्णमासीशब्दाभ्यां समुदायरूपेण विद्वद्वाक्येऽनुवादस्य प्रयोजनं तु 'दर्शपूर्णमासाभ्यां स्वर्गकामो यजेत' इत्यादौ द्विवचनोपपत्तिः, अन्यथा षण्णामाग्नेयादियागानां बहुत्वात् 'दर्शपूर्णमासः' इति बहुवचनं स्यात् । मानान्तरेण प्राप्तार्थस्य पुनःश्रवणमनुवादः।   
तथा फलवद् आग्नेयादिसन्निधाव् आम्नातानि प्रयाजाऽऽज्यभागानुयाजादीनि षण्णां यागानाम् अङ्गभूतानि ।

(टिप्प०-१ सानाय्यं दधि-पयसी । एतौ च सोमयाजिन एव । असोमयाजिनस् तु ऐन्द्राग्नोपांशु-याजौ।  
पाठा०-1 यागत्वरूपत्वा. 2 एवं यत्र लिङादिर्न श्रूयते 'नीहीन्'. 3 इत्यादौ तन्त्र विपरि. 4 प्राप्तस्यार्थस्य. )

## त्रिकापूर्वाद्युत्पत्तिः
एवं स्थिते 'दर्शपूर्णमासाभ्यां स्वर्गकामो यजेत' इत्यस्यायम् अर्थः - "दर्शपूर्णमासाभ्यां समुदायाभ्यां परस्पर-सहिताभ्यां स्वर्गापूर्वं कुर्यादि"ति । तत्र कथं कालद्वय-वर्तिनोः समुदाययोः परस्पर-साहित्यम् इत्याकाङ्क्षायां - स्वरूपेण साहित्याभावेऽपि त्रिकात् त्रिकाद् एकैकम् अपूर्वं जायते, तद्वारा द्वयोः समुदाययोः साहित्यमुच्यते । एकैकस्य त्रिकस्यापि त्रिकापूर्व-जनकत्वं कथम् इत्याकाङ्क्षायां प्रयाजानुयाजादि-पूर्वोत्तराङ्ग-कलाप-विशिष्टस्यैकैकस्य त्रिकस्य समुदायापूर्वजनकत्वम् उच्यते । एकैक-त्रिकस्य सर्वाङ्ग-साहित्यं स्वरूपेण न सम्भवतीति त्रिभिर् यागैस् त्रीण्य् उत्पत्त्य्-अपूर्वाणि जायन्ते, तद्-द्वारा सर्वाङ्गसाहित्यम् । अङ्गानामपि प्रयाजादीनां स्वरूपेण प्रधान-साहि त्याभावात् तत्-तदुत्पत्त्यपूर्वद्वारा साहित्यं वाच्यम् । तथा च प्रधान-जन्योत्पत्यपूर्वाणां प्रयाजादि-जन्योत्पत्त्यपूर्वैः साहित्यं यद् अस्ति तदेव प्रधानानाम् अङ्ग-विशिष्टत्व-रूपं साङ्गत्वम् । एवं च पौर्णमास्याम् आग्नेयादि-जन्यैस् त्रिभिर् अपूर्वैः प्रयाजादि-जन्योत्पत्त्यपूर्व-सचिवैः समुदायापूर्वम् एकं जन्यते, तथा दर्शेऽपि आग्नेयैन्द्र-द्वय-जन्यैस् त्रिभिर् अपूर्वैर् अङ्गोत्पत्त्यपूर्वसचिवैर् एकं त्रिकापूर्वं जन्यते, ताभ्यां त्रिकापूर्वाभ्यां आग्नेयाद्युत्पत्त्यपूर्व-त्रितय-जन्याभ्यां फल-जनकी-भूतं महापूर्वं फलापूर्वनामकं जन्यते, ततश्च फलमिति । तथा च "सर्वाङ्गोपकृताभ्यां दर्श-पूर्णमासाभ्याम् अपूर्वद्वारा स्वर्गं कुर्याद्" इति फलापर्व निष्पत्तये साङ्ग-प्रधान-कर्तव्यता-बोधको विधिः प्रयोग-विधिरिति सिद्धम् ।

## विधित्रैविध्यम्
पुनरपि विधिस्त्रिविधः- अपूर्वविधिः, नियमविधिः, परिसङ्ख्याविधिश्चेति ।

(टिप्प०-१ विधिरत्यन्तमप्राप्तौ नियमः पाक्षिके सति । तत्र चान्यत्र च प्राप्तौ परिसङ्ख्येति गीयते॥)

### अपूर्वविधिः
तत्र यो विधिर् अत्यन्ताप्राप्तम् अर्थं प्रापयति सः अपूर्वविधिः। यथा दर्शपूर्णमास-प्रकरणे 'व्रीहीन् प्रोक्षति' इति । एतद्विध्यभावे दर्शपूर्णमासीय-व्रीहिषु प्रोक्षणं कथमपि न प्रामोति । एतद्-विधि-सत्त्वे तु तत्-सम्बन्धि-व्रीहिषु प्रोक्षणं प्राप्नोत्य् एवेत्य् अत्यन्ताप्राप्त-प्रोक्षण-प्रापकत्वाद् अयम् अपूर्व-विधिः।

### नियमविधिः
यश्च पक्षे प्राप्तम् अर्थं नियमयति, स नियमविधिः। यथा तत्रैव 'व्रीहीन् अवहन्ति' इति । एतद्-विध्यभावे दर्श-पौर्णमासिकेषु व्रीहिषूत्पत्ति-वाक्यावगत-पुरोडाशोपयोगि-तण्डुल-निष्पत्त्य्-अनुकूल-वैतुष्य-कार्यायाऽवहननवत् कदाचिन् नख-विदलनम् अपि प्राप्नुयादिति, तस्मिन् पक्षे ऽवहननस्य प्राप्तेर् अभावात् कार्यान्यथोपपत्तेर् अवहननस्य पाक्षिकी प्राप्तिः स्यात् । सति त्वस्मिन् विधौ अवहननेनैव वैतुष्यं कार्यम् इति नियमे सति, विदलनं सर्वात्मना निवर्तत इति नियम-विधिर् अयम् ।

न च वैतुष्यस्य नख-विदलनेनापि सम्भवाद् अवहनन-नियमो व्यर्थः, प्रयोजनाभावाद् इति वाच्यम् । अवघातेनैव वैतुप्यकरणे किञ्चिद् अदृष्टं जन्यत इति नियमादृष्टाङ्गीकारात् , नियमेन दृष्ट-कार्यालाभे ऽप्य् अदृष्टस्योत्पत्तेः । तच् चापूर्वं यागोत्पत्त्यपूर्वद्वारा फलापूर्वे उपयुज्यते; तेन नियमापूर्वाभावे फलापूर्वमेव नोत्पद्यत इति कल्पनान् नियमापूर्वस्य न वैयर्थ्यम् । एवं सोमक्रयादि-नियमेऽपि बोध्यम् ।

### परिसङ्ख्याविधिः
द्वयोः समुच्चित्य प्राप्ताव् इतर-निवृत्ति-फलको विधिः परिसङ्ख्या-विधिः। यथा चयन-प्रकरणे 'इमाम् अगृभ्णन्न् अशनामृतस्येत्य् अश्वाभिधानीम् आदत्ते' इत्य् अश्वरशना-ग्रहणाङ्गत्वेन मन्त्र-विधिः । एतद्-विध्यभावे हि रशना-ग्रहण-प्रकाशको मन्त्रो रशनाऽऽदान-प्रकाशन-सामर्थ्य-रूपाल् लिङ्गाद् अश्व-रशनाऽऽदान इव गर्दभ-रशनाऽऽदाने ऽपि प्राप्नुयात् । सत्यस्मिन्विधौ अनेन मन्त्रेणाश्व-रशनाम् एवाददीत, नतु गर्दभ-रशनाम् ; सा तु तूष्णीम् एव ग्राह्येति गर्दभ-रशनायां मन्त्र-निवृत्तिर् भवतीति द्वयोः समुच्चित्य प्राप्ताव् इतर-निवृत्ति-फलकत्वाद् अयं परिसङ्ख्याविधिः। एवं 'पञ्च पञ्चनखा भक्ष्याः' इत्यादाव् अपि बोध्यम् ।

(टिप०-१ नानासाधनसाध्य-क्रियायाम् एकसाधन-प्राप्ताव् अप्राप्तस्यापरसाधनस्य प्रा नमो विधिर् नियमविधिः.  
२ सोमं क्रीणातीत्यादिषु.  
३ ऋतस्य सत्यफलसाधन-भूतस्य यज्ञस्य अगृभ्णन् गृहीतवन्तः । 'हृग्रहोर्भश्छन्दसि' (वा०४८२३) इति हस्य भः। अत्र अश्वाभिधानीमिति द्वितीयाश्रुत्या मन्त्रस्याश्वाभिधान्यङ्गत्वम्.   )


## श्रुति-लिङ्गादि-षट्-प्रमाणानि
पूर्वं दर्शपूर्णमासाङ्गत्वं प्रयाजादीनाम् उक्तम् । तत्राङ्गत्व-बोधक-प्रमाणानि - श्रुति-लिङ्ग-वाक्य-प्रकरण-स्थान-समाख्या-भेदेन षट् ।

### श्रुत्युदाहरणम्
तत्र 'दध्ना जुहुयात्' इत्यत्राऽग्निहोत्र-वाक्य-प्राप्तं होमं जुहुयाद् इत्यनेनोद्दिश्य तत्करणत्वेन तृतीयाश्रुत्या दधि विधीयत इति - श्रुत्या दध्नो ऽङ्गत्वम् ।

### लिङ्गोदाहरणम्
लिङ्गं नाम सामर्थ्यम् (२)। तच् च द्विविधम् - अर्थगतं शब्दगतं चेति ।  
आद्यं यथा 'स्रुवेणावद्यति' इत्य् अवदान-सामान्य-शेषत्वावगमेऽपि स्रुवस्य सामर्थ्य-रूपाल् लिङ्गाद् आज्य-सान्नाय्यादि-द्रव-द्रव्यस्यावदान-विशेषाङ्गत्वम् ; स्रुवेण पुरोडाशाद्यवदानस्य कर्तुम् अशक्यत्वात् ।  
शब्दगतं तु लिङ्गम् अर्थप्रकाशन-सामर्थ्यम् । यथा 'अग्नये त्वा जुष्टं निर्वपामि' इति मन्त्रस्य निर्वाप-प्रकाशन-सामर्थ्य-रूपाल्लिङ्गान् निर्वापाङ्गत्वम् । यस्य मन्त्रस्य यत्प्रकाशन-सामर्थ्यं तस्य तदङ्गत्वम् । यथा 'बर्हिर्देवसदनं दामि'इति मन्त्रस्य बहिर्-लवन-प्रकाशन-सामर्थ्यम् इति शब्द-सामर्थ्य-रूपाल् लिङ्गाद् दर्भ-लवनाऽङ्गत्वम् ॥

### वाक्योदाहरणम्
पदान्तर-समभिव्याहारो वाक्यम्। यथा 'ईषे त्वेति छिनत्ति' इति । अत्र छेदनाङ्गत्वेन 'इषे त्वा' इति मन्त्रो वाक्येन विधीयते । यद्वा 'अपये त्वा जुष्टम्' इत्यत्रैव "अग्नये त्वा जुष्टम्" इत्यादीनां पदानां 'निर्वपामि'(८) इत्यनेनैकवाक्यतापन्नत्वान् निर्वापाङ्गत्वम् ।

(टिप्प०-१ श्रुतिर् नाम निरपेक्षोऽङ्गत्वबोधकः शब्दो विभक्त्यादिरूपः।
२ सामर्थ्यं सर्वभावानां लिङ्गमित्यभिधीयते इति।  
३ यो मुख्योऽर्थ इत्यर्थः । तेन गौणार्थव्यवच्छेदः।  
४ हे देव, बर्हीरूपं तव सदनं दामि लुनामि 'दापू लवने'।  
५ न तूलप-लवनाङ्गत्वम् इति शेषः।  
६ समभिव्याहारो नाम सहोच्चारणम्। तच्च साध्यत्वादि-वाचक-द्वितीयाद्यभावे शेष-वाचक-पदस्य शेषि-वाचकेन।  
७ हे पलाशशाखे, त्वा त्वां इषे अन्नाय छिनद्मीति मन्त्रार्थः।  
८ पृथक्-कृत्य स्थापयामीत्यर्थः
)

### प्रकरणोदाहरणम्
प्रकरणं नाम परस्पराकाङ्क्षा। यथा 'दर्शपूर्णमासाभ्यां स्वर्गकामो यजेत' +इति । अत्र 'दर्शपूर्णमासाभ्यां स्वर्गापूर्वं कुर्यात्' इत्युक्ते भवत्य् आकाङ्क्षा - कथम् आभ्यां स्वर्गापूर्वं कर्तव्यम् इति । तथा फलवद्-आग्नेयादि-सन्निधौ ‘समिधो यजति', 'तनूनपातं यजति', 'आज्यभागौ यजति' इत्यादिभिः प्रयाजादयः फलरहिताः श्रुताः, तेषां स्ववाक्येषु फलाश्रवणाद् भवति प्रयोजनाकाङ्क्षा - किम् एतेषां प्रयोजनम् इति । ततश्च प्रयाजादीनां प्रयोजनाकाङ्क्षायां दर्शपूर्णमासयोः कथम्भावाकाङ्क्षायां परस्पराकाङ्क्षालक्षणेन प्रकरणेन प्रयाजादीनां सर्वेषां दर्शपौर्णमासाङ्गत्वं निश्चीयते ।

### स्थानोदाहरणम्
स्थानं नाम सन्निधिः। यथा सान्नाय्य-पात्र-सन्निधौ ‘शुन्धध्वम्' इति मन्त्रस्य पाठात् सन्निधानात् सान्नाय्य-पात्र-प्रोक्षणाङ्गत्वम् ।

### समाख्योदाहरणम्
समाख्या यौगिकी सञ्ज्ञा; यथा अध्वर्युकाण्डप्रतिपादिते कर्मजाते आध्वर्यवसमाख्यावशाद् अध्वर्योः कर्तृत्वेनाङ्गत्वम् , तथा 'ऐन्द्राग्नम् एकादशकपालं निर्वपेत् प्रजाकामः' इत्यादिषु काम्येष्टि-समाख्यातेष्व् ऐन्द्राग्नादि-यागेषु काम्येष्टि-याज्यानुवाक्या-काण्ड-समाख्या-वशात् 'उभा वाम् इन्द्राग्नी' इत्यादीनां याज्यानुवाक्यत्वेन विनियोगः । विनियोगो नामाङ्गत्वेनान्वयः ॥

### श्रुत्यादीनां सन्निपाते बलाबलम् ।
श्रुत्यादीनामेकत्र समावेशे पूर्वपूर्वस्य प्राबल्यम् उत्तरोत्तरस्य दौर्बल्यम् । यथा 'कदाचन स्तरीरसीत्यैन्द्र्या गार्हपत्यम् उपतिष्ठते' इत्य् अग्नि-होत्र-प्रकरणे श्रूयते । तत्र मन्त्रस्येन्द्र-प्रकाशन-सामर्थ्य-रूपाल् लिङ्गाद् इन्द्रोपस्थानाङ्गत्वे प्राप्ते, 'ऐन्द्र्या' इति तृतीयाश्रुत्या ‘गार्हपत्यम्' इति द्वितीयाश्रुत्या च गार्हपत्योपस्थानाङ्गत्वेन विधानाल् लैङ्गिक इन्द्रोपस्थाने विनियोगो बाध्यते । श्रुतिर्हि स्वतो विनियोजिका । लिङ्गं त्विन्द्रप्रकाशन-सामर्थ्यम् आलोच्य 'ऐन्द्र्येन्द्रम् उपतिष्ठते' इति श्रुतिकल्पनाद्वारा विनियोजकमिति वाच्यम् ; तच्चात्र न सम्भवति । यत्र श्रुतिविनियोगो नास्ति 'अग्नये जुष्टं निर्वपामि' इत्यादौ, तत्र मन्त्रस्य निर्वापप्रकाशनसामर्थ्यमालोच्य 'अनेन मन्त्रेण निर्वापं कुर्यात्' इति श्रुतिकल्पनाद्वारा लिङ्गं विनियोजकं भवत्येव श्रुतिकल्पनाप्रतिबन्धकाभावात् ।

(टिप्प०-१सान्नाय्यं दधिपयसी. २ 'शुन्धध्वं दैव्याय कर्मणे देवयज्यायै' इति मन्त्रस्वरूपम्. ३ श्रुतिलिङ्गवाक्यप्रकरणस्थानसमाख्यानाम्. ४ अत्र 'घृतस्य धारया सो कल्पयामि तस्मिन्सीदामृते प्रतितिष्ठ ब्रीहीणां मेध सुमनस्यमानः' इति मन्त्रशेषः.)


### लिङ्गादिप्राबल्यविचारः
तथा 'स्योनं ते सदनं कृणोमि' 'तस्मिन्सीद'इत्यत्र तस्मिन्निति तच्छब्दस्य पूर्व-वाक्यार्थ-सापेक्षतया एकवाक्यत्वभानाद्वाक्यप्रमाणेन द्वयोरेक मन्त्रत्वं भाति, लिङ्गेन तु भिन्नमन्त्रत्वं भाति । आद्यस्य सदनप्रकाशन सामात् 'तस्मिन्सीद' इत्यस्य सादनप्रकाशकत्वात् । तत्र वाक्यापेक्षया लिङ्गस्य प्राबल्याद्वाक्यं बाधित्वा लिङ्गेन 'स्योनं ते' इत्यस्य सदनाङ्गत्वं 'तस्मिन्सीद' इत्यस्य सादनाङ्गत्वमिति निर्णयः । 'स्योनं ते' इत्यस्य 'तस्मिन्सीद'इत्यनेनैकवाक्यत्वबलाद्यथाकथञ्चित्सादनसामर्थ्यरूपं लिङ्गं कल्पयित्वा 'अनेन विशिष्टमन्त्रेण सादनं कुर्यात्' इति श्रुतिः कल्पनीया। सदनप्रकाशनरूपप्रत्यक्षलिङ्गेन कल्पितया 'स्योनं त इत्यनेन सदनं कुर्यात् इति श्रुत्या 'स्योनं ते' इत्यस्य शीघ्रं सदने विनियोगे सति तेनैव मन्त्रस्य नैराकाङ्ख्याद्वाक्यप्रमाणाल्लिङ्गं कल्पयित्वा श्रुतिकल्पना प्रतिबध्यते विलम्बितत्वादिति लिङ्गेन वाक्यस्य बाधः । एवं वाक्येन प्रकरणस्य, प्रकरणात्क्रमस्य, क्रमात्समाख्यायाश्च बाधो वेदितव्यः । तथा श्रुत्या वाक्यारिपि बाधः । तदेवमङ्गताबोधकप्रमाणानि श्रुत्यादीनि निरूपितानि ।   
अङ्गलक्षणम् तच्चाङ्गत्वं शेषत्वम् । पारार्थ्यमिति यावत् । परोद्देशेन प्रवृत्त कृतिव्याप्यत्वं पारार्थ्यम् । प्रयाजादीनां दर्शपूर्णमासोद्देशेन प्रवृत्तपुरुष कृतिव्याप्यत्वाल्लक्षणसङ्गतिः। दर्शादेः प्रयाजाद्युद्देशेन प्रवृत्तकृतिविषयत्वा भावान्नातिव्याप्तिः । केवलप्रयाजानुद्दिश्य कस्यचिदपि पुरुषस्याप्रवृत्तेः ।   
अद्वैविध्यम् तान्यङ्गानि द्विविधानि-सन्निपत्योपकारकाणि, आरादप कारकाणि चेति।   
यान्यङ्गानि साक्षात्परम्परया वा प्रधानयागशरीरं निष्पाद्य तद्वारा तदुत्पत्त्यपूर्वोपयोगीनि तानि सन्निपत्योपकारकाणि; यथा व्रीह्या   
पाठा०-1 अङ्गत्वं पारायं.भीमांसापरिभाषा दिद्रव्याणि तत्संयुक्तावहननप्रोक्षणादीनि, अग्न्यादिदेवतात्तत्संयुक्तया ज्यानुवाक्यावचनादीनि च । अत्र प्रोक्षणादेब्रीहिगतातिशयद्वारा, अवह ननादेस्तुषविमोकादिरूपदृष्टद्वारा, व्रीह्यादीनां पिष्टद्वारा पुरोडाशनिष्पा दकत्वं, बद्वारा यागशरीरतदुत्पत्त्यपूर्वहेतुत्वं च । याज्यानुवाक्यादेर्देवता संस्कारद्वारा देवतायाश्च साक्षाद्यागशरीरनिर्वर्तकत्वं, तद्वारा तदुत्प त्यपूर्वोपयोगित्वं च । यागस्य देवतोद्देशेन द्रव्यत्यागरूपत्वात् 'द्रव्य देवते हि यागखरूपम्' इति सिद्धान्ताच्च । एतान्येव सामवायिका नीत्युच्यन्ते । - आत्मसमवेतापूर्वजनकान्यारादुपकारकाणि-यथा प्रयाजाज्यभा गानूयाजादीनि । एतानि द्रव्यगतं देवतागतं वा संस्कारं न जनयन्ति, किन्त्वात्मगतमदृष्टं जनयन्तीत्यारादुपकारकाणि ।
- कर्मद्वैविध्यम् तत्र सामान्यतः कर्म द्विविधम्-अर्थकर्म, गुणकर्म चेति ।
- अर्थकर्मलक्षणम् तत्र आत्मगतापूर्वजनकं कर्माऽर्थकर्म-यथाऽग्निहोत्रदर्शपूर्णमास प्रयाजादिकम् ।   
  _गुणकर्मद्वैविध्यम् गुणकर्म संस्कारजनकम् । तच द्विविधम्-उपयुक्तसंस्कारकं, . उपयोक्ष्यमाणसंस्कारकं च ।   
  उपयुक्तसंस्कारकम् तत्र उपयुक्तसंस्कारकं प्रतिपत्तिकर्म । 'उपयुक्तस्य आकीर्णकरस्य द्रव्यस्य विहितदेशे प्रक्षेपः प्रतिपत्ति'रिति लक्षणात् । यथा इडाभक्षण कृष्णविषाणाप्रासन-चतुरवत्तहोमादिकम् ।   
  नन्विडाभक्षणस्य प्रधानयागोपयुक्ताकीर्णकरपुरोडाशद्रव्यप्रक्षेपात्म कत्वात्प्रतिपत्तित्वं युक्तम् , होमस्य तु यागोपयुक्तद्रव्यसंस्कारकत्वाभावा   
  टिप्प०-१ सामान्यतो नाम अङ्गप्रधानरूपम्. नतु केवलमङ्गरूपम्. २ द्रव्य ग्याकीर्णकरत्वं नाम तस्य प्रयोजननिर्वर्तनोत्तरं किञ्चिदकुर्वतोऽन्तरावस्थानेन कार्य कारिणां सञ्चारादावन्तरायकरत्वम्.   
  १२

_________________

कथं प्रतिपत्तित्वम् , होमस्य यागसमानकालीनत्वेन होमसंस्कार्यस्य चतुरवत्तादेरुपयुक्तत्वाभावादिति चेत् । अत्राहुः-उपयुक्तसंस्कार मात्रं प्रतिपत्तिः, नतु प्रधानयागोपयुक्तत्वम् । तथा सति पशोर्विशसना नन्तरं वपाहृदयाद्युद्धरणकालकर्तव्यलोहितशकृन्निरसनस्य प्रतिपत्तित्वा भावप्रसङ्गात् , यागोपयुक्तद्रव्यप्रक्षेपरूपत्वाभावात् । तथा कृष्ण विषाणा प्रासनस्यापि प्रतिपत्तित्वं न स्यात् , यागाङ्गभूतकण्डूयनोपयुक्तत्वेऽपि यागोपयुक्तत्वाभावात् । अतो यत्र कचनोपयोगमानं विवक्षितम्, यत्र क्वचिदुपयोगस्त्वत्राप्यस्ति, वपाहृदयायुद्धरणेनोपयुक्तस्य पशोः सम्बन्धिनः शकल्लोहितस्याऽऽकीर्णकरस्य प्रतिपत्त्यपेक्षत्वात् । एवं यथाकथञ्चिदुप योगो होमस्थलेऽप्यस्ति ।   
_तथा हि, प्रतिपत्तिस्त्रिधा-प्रधानोत्तरकाला, प्रधानसम काला, प्रधानपूर्वकाला चेति । तत्राद्या इडाभक्षणादिका । द्वितीया होमादिका । तथा हि-दर्शपूर्णमासप्रकरणे श्रूयते 'सकृ दुपस्तृणाति' द्विर्हविषोऽवद्यति, 'सकृदभिधारयति', 'चतुरवत्तं जुहोति' इति । तत्र चतुरवत्तवाक्ये होमानुवादेन चतुरवत्तद्रव्यं तत्साधनत्वेन न विधीयते, होमस्याप्राप्तत्वेनानुवादासम्भवात् ।   
नच 'यदाग्नेन' वाक्याद्धोमप्राप्तिः; तद्वाक्यस्य यागविधायकत्वात् । 'नच यागहोमयोरभेद इति वाच्यम् ; देवतोद्देशेन द्रव्यत्यागस्य याग शब्दार्थत्वात् । प्रक्षेपस्य होमशब्दार्थत्वात् । तत्राग्नेयचोदनया यागस्य प्राप्तत्वेऽपि प्रक्षेपस्य शक्त्याऽप्राप्त्वेनानुवादासम्भवात् , किन्तूपस्तरण-द्विर वदाना-ऽभिधारणवाक्यैः प्राप्तं चतुरवत्तमुद्दिश्य तत्संस्कारत्वेन प्रक्षेपो जुहोतीत्यनेन विधीयते । स च संस्कारः प्रतिपत्तिरूप एव । अग्नये जुष्ट मभिधारयामि'इत्यादिनिर्देशैर्यागाङ्गभूताम्यादिदेवतार्थतया यथाकथञ्चि दुपयुक्तस्य पुरोडाशस्य प्रतिपत्त्यपेक्षया तदवयवयवदानकर्मकप्रक्षेपस्य प्रतिपत्तिकर्मत्वौचित्यात् ।   
सच संस्कारः प्रधानसमकालः। होमो हि वषट्कृते जुहोति'इति विधानाद्वषटारोत्तरक्षणे अध्वर्युणा कर्तव्यः । यागोपि तस्मिन्नेव क्षणे
_________________
यागस्मरणार्थेन वषटारेण स्मारितः सन् यजमानेनानुष्ठेय इति तयो?   
गपद्यसम्भवात् । तदिदं सर्वप्रदानाधिकरणवार्तिके स्थितम् ।   
प्रधानपूर्वकाला प्रतिपत्तिर्यथा-'शकृत्सम्प्रविध्यति' 'लोहितं निरस्यति' इति शकृत्सम्प्रवेधनलोहितनिरसने । इदमपि 'पशावनालम्भाल्लो हितशकृतोरकर्मत्वम्' इत्यधिकरणे स्थितम् ।   
उपयोक्ष्यमाणसंस्कारभेदाः   
उपयोक्ष्यमाणसंस्कारोऽप्यनेकविधः-साक्षाद्विनियुक्त संस्कारः । साक्षाद्विनियुक्तस्य यदुपकारकं तत्संस्कारः, विनियोक्ष्यमाणसंस्कारश्चेति । तत्र आद्यो यथा-व्रीहीन वहन्ति' इत्यादिः। 'ब्रीहिभिर्यजेत' इति वाक्यविनियुक्ततीहीणामवहनन संस्कारः ॥ द्वितीयो यथा--'वत्समालभेत' इति । दोहाङ्गत्वेन साक्षा द्विनियुक्तस्य गोद्रव्यस्योपकारको यो वत्सः तत्संस्कारकमिदमालम्भ नम् ॥ तृतीयो यथा-'तप्ते पयसि दध्यानयति' इति । अत्र 'सा वैश्वदेव्यामिक्षा' इति वाक्येन तच्छब्देन निर्दिश्य वैश्वदेवयागाङ्ग त्वेन विनियोक्ष्यमाणं यत्पयस्तत्संस्कारकत्वाद्विनियोक्ष्यमाणसंस्कारक दध्यानयनम् । पशुपुरोडाशयागस्तूपयुक्तोपयोक्ष्यमाणदेवतासंस्कारार्थः, त्यागांशे अदृष्टार्थश्च । अत्र तत्संस्कार्याग्नीषोमदेवताया वपायागे उपयु क्तार्थत्वात् हृदयाद्यङ्गयागेषु उपयोक्ष्यमाणत्वाच्च । स्विष्टकृद्यागो द्रव्यांशे देवतांशे चोपयुक्तसंस्कारार्थः, त्यागांशे अदृष्टार्थश्च । सूक्तवाकसाधनं प्रहरणमपि तथैव । उत्तमप्रयाजो यक्ष्यमाणदेवतासंस्कारत्वात्तदंशे उप योक्ष्यमाणसंस्कारः, इतरांशे अदृष्टार्थः । हृदयादिहविर्यागात्पूर्व क्रिय माणो वसाहोमोऽपि वसांशे प्रतिपत्तिः, इतरांशे अदृष्टार्थ इत्याद्यूह्यम् ।   
प्रतिपत्तेलेक्षणान्तरम् । केचित्तु-उपयोक्ष्यमाणसंस्कारभिन्नसंस्कारकर्मत्वं प्रतिपत्तिकर्म त्वम् । चतुरवत्तद्रव्यस्य होमेन भस्मीभूतस्य होमानन्तरमुपयोक्ष्यमाणत्वा जबात तद्भिन्नत्वं होमेऽस्तीति लक्षणसङ्गतिरित्याहुः ।   
०-१ पूर्वमीमांसातृतीयाध्यायचतुर्थपादस्य चतुर्दशेऽधिकरणस्य सप्तत्रिं वस्य२ पूर्वमीमांसाचतुर्थाध्यायप्रथमपादे द्वादशाधिकरणे सप्तविंशे सत्रे. ३ आलभेतेत्यत्र आलम्भनं स्पर्श इत्यर्थः.   
१४

_________________

अर्थगुणकर्मणोः प्राधान्यम् अत्रायं विशेषः-अर्थकर्मणि द्रव्यापेक्षया कर्मणः प्राधान्यम् । कर्मणि द्रव्यस्य गुणत्वम् । यथाऽग्निहोत्रादौ दध्यादेर्गुणत्वम् । गुण कर्मणि द्रव्यस्य प्राधान्यं, द्रव्ये च कर्मणो गुणत्वम् । 'व्रीहीन प्रोक्षति. अवहन्ति' इत्यादौ द्वितीयया ब्रीहीणां क्रियासाध्यत्वप्रतीतेः क्रियापेक्षया द्रव्यस्य प्राधान्यं प्रोक्षणादिक्रियायास्तदपेक्षया गुणत्वमिति ।   
2 गुणकर्मणश्चातुर्विध्यम्   
पुनरपि गुणकर्म चतुर्विधम्-उत्पत्ति-आप्ति-विकृति-सं स्कृतिभेदात् ।   
तत्रोत्पत्तिसंस्कारो यथा-'अग्नीनादधीत' इति । मन्त्रविशेषैः सम्भारेषु निधापिता अप्याहवनीयादय उत्पद्यन्त इत्याहवनीयाद्युत्प त्तिहेतुभूतसंस्कारत्वादाधानस्य उत्पत्तिसंस्कारत्वम् ॥   
आप्तिसंस्कारो यथा—'खाध्यायोऽध्येतव्यः' इति । अध्ययनेन खाध्याय आप्यत इत्याप्तिसंस्कारोऽयम् ॥   
विकृतियथा-'व्रीहीनवहन्ति' इति व्रीहिगतवैतुष्यरूपविकृति जनकत्वादवहननं विकृतिसंस्कारकम् ॥   
संस्कृतियथा-'वीहीन प्रोक्षति' इति । [ अत्र प्रोक्षणस्य व्रीहि. गतातिशयरूपसंस्कृतिजनकत्वात्संस्कृतिरूपगुणकर्मत्वम् ।] अत्राधान मध्ययनं च खतन्त्रं गुणकर्म, जतु क्रत्वङ्गम् । प्रोक्षणादिकं सर्व ऋत्व गुणकर्मेति ध्येयम् ।   
___ अर्थकर्मणस्वैविध्यम् अर्थकर्म त्रिविधम्-नित्य-नैमित्तिक-काम्यभेदात् ।   
तत्र 'यावज्जीवमग्निहोत्रं जुहोति', 'साँयं जुहोति', 'प्रातर्जुहोति' इति जीवता पुरुषेण सायम्प्रातःकालयोनियमेन कर्तव्यतया मिहोत्रादिकं नित्यम् ।   
'अग्नये पथिकृते पुरोडाशमष्टाकपालं निर्वपेत्' इति दर्शपूर्ण मासातिपत्तिनिमित्तकपथिकदिष्ट्यादिकं नैमित्तिकम् ।   
नित्यनैमित्तिकयोरकरणे प्रत्यवाय एव । कृते फलं नास्तीति केचित् ।
_________________
अन्ये तु–दुरितनिवृत्तिः फलमस्ति; 'नित्यनैमित्तिकैरेव कुर्वाणों रितक्षयम्' इत्यादिवाक्यैः प्रत्यवायनिवृत्तेः फलत्वेन श्रयमाणत्वात्।   
नचैवं तयोरपि काम्यत्वापत्तिः फलवत्त्वादिति वाच्यम् ; फलकाम नापूर्वकानुष्ठानाभावात् । तत्तद्विधिवाक्ये फलकाममुद्दिश्य तदर्थफलसा धनत्वेन विधानाभावाच्च काम्यत्वानुपपत्तेः ।   
काम्यकर्मणस्पैविध्यममा काम्यमपि कर्म त्रिविधम्-केवलमैहिकफलकम् , आमुष्मि कफलकम् , ऐहिकामुष्मिकफलकं चेति । तत्राद्यं यथा-कारी यादि । तत् तत्समयवर्तिशुष्यत्सस्यसञ्जीवनहेतुवृष्टिकामिना क्रियते, न कालान्तरभाविवृष्टिकामेन जन्मान्तरीयवृष्टिकामेन वा ॥   
केवलामुष्मिकफलकं यथा-स्वर्गाद्यर्थ दर्शपूर्णमासादिकम् । स्वर्गस्य इहलोकभोग्यत्वाभावात् ॥   
ऐहिकामुष्मिकसाधारणफलकं यथा-'वायव्यं श्वेतमालभेत भूतिकामः' इति भूत्यादिफलकमित्यन्यत्र विस्तरः ।   
वेदस्यालौकिकार्थबोधकत्वम् ननु दर्शपूर्णमासादिकर्मणां व्रीह्यादिद्रव्याणां च प्रत्यक्षत्वेन लौकिक त्वात्कथं वेदस्यालौकिकार्थबोधकत्वमिति चेत् ,-न; कर्मणां प्रत्यक्षत्वेऽपि तेषां स्वर्गादिफलसाधनत्वमप्रत्यक्षमिति 'तत्फलसाधनतया तत् कर्म कर्तव्यम्' इत्येवं फलसाधनतया कर्मकर्तव्यताबोधकस्य वेदस्यालौकिकार्थ बोधकत्वात् । एवं व्रीह्यादीनां यागादिक्रियासाधनत्वं न प्रत्यक्षवेद्यमिति तद्बोधकस्यापि वेदवाक्यस्यालौकिकार्थबोधकत्वमिति न दोषः ।   
विधेर्विधायकत्वप्रकार: इदानीं विधिवाक्यस्य विधायकत्वप्रकारः कथ्यते । तत्र 'खगेकामो यजेत' इत्यत्र यजिधातोरुपरितने तप्रत्यये धर्मद्वयमस्ति   
आख्यातत्वं, लित्वं चेति । तत्राख्यातत्वं सर्वलकारसाधारणम् , तेदवच्छेदेन लिफ्रेन्त्ययः पुरुषप्रवृत्तिरूपामर्थभावनां प्रतिपादयति ।   
टिप्प०-१ तेन रूपेणेत्यर्थः. २ तप्रत्यय इत्यर्थः.   
पाठा०-1 मुष्मिकसाधारणफलकं. 2 स्वर्गाद्यर्थदर्श. 3 एतल्लोक. 4 मुष्मि कफलकं. 5 दशलकारतिङर्थक्रिया.

_________________

आर्थी भावना सा चार्थभावना किं, केन, कथमिति अंशत्रयविशिष्टा । तथा हि-यजेतेत्यत्र प्रथमं प्रत्ययेन 'भावयेत्' इति प्रतीयते । सुबन्ताभि हितानां सर्वेषां कारकाणां तिङन्तार्थक्रियान्वयनियमे सति तिङन्तार्थस्य प्राधान्यात् । तत्र च प्रकृत्यर्थापेक्षया प्रत्ययार्थस्य प्राधान्यात्प्रथम प्रत्ययार्थभावनाया उपस्थितियुक्ता । ततः करोति-समानार्थक भावयतेः सकर्मकत्वात् 'किं भावयेत्' इति कर्माकाङ्क्षायां भिन्नपदो पात्तोऽपि वर्गो भाव्यत्वेनान्वेति । भाव्यत्वेन कर्मत्वेनेत्यर्थः । साध्य त्वेनेति यावत् । नतु समानपदोपात्तोऽपि धात्वर्थो भाव्यत्वेनान्वेति । दुःखात्मकस्य यागस्येप्सिततमत्वरूपकर्मत्वायोग्यत्वात् । स्वर्गस्य त्वानन्दा त्मत्वेनेप्सिततमतया कर्मत्वेनान्वययोग्यत्वात् । ततश्च 'स्वर्ग भावयेत्' इति बोधो भवति । ततः 'केन' इति करणाकाङ्क्षायां समानपदोपात्तो यागः करणत्वेनान्वेति-'यागेन स्वर्ग कुर्यात्' इति । ततः 'कथं यागेन स्वर्ग कुर्यात्' इति कथम्भावाकाङ्क्षायाम्-अम्यन्वाधानावहननादिजन्यदृष्टोपका रेण प्रयाजादिजनितादृष्टोपकारेण च सहितेन यागेन खर्ग कुर्यादिति अम्यन्वाधानप्रयाजादिकमङ्गजातमितिकर्तव्यतयान्वेति । कथम्भावाकाङ्क्षापू रकत्वमितिकर्तव्यतात्वम् । यथा 'ओदनकामः पचेत्' इत्यत्र लिङा भावना प्रतीयते । 'किं भावयेत्' इत्याकाङ्क्षायां ओदनो भाव्यत्वेनान्वेति, 'केन' इत्याकाङ्क्षायां पाकेनेति लभ्यते, 'कथम्' इत्याकाङ्क्षायां तृणफूत्कार सहितेनेति । ततश्च तृणफूत्काराद्युपकृतेन पाकेन (तेजःसंयोगेन)   
ओदनं भावयेदिति वाक्यार्थः सम्पद्यते तद्वद्वेदेऽपि बोध्यम् ।   
शाब्दी भावना स एव लिङ्गप्रत्ययो लिङ्त्वावच्छेदेन शब्दभावनां प्रेरणाख्या मभिधत्ते । लोकेऽपि 'गामानय' इत्याचार्यवाक्यश्रवणानन्तरं अयमाचार्यो मां गवानयने प्रेरयति' इति प्रेरणाख्यव्यापारं ज्ञात्वैव शिष्यो गवानयने प्रवर्तत इत्यन्वयव्यतिरेकाभ्यां प्रेरणाज्ञानं प्रवृत्तिकारणम् । प्रेरणाज्ञानस्य   
टिप्प०-१ कथम्भावाकाङ्क्षा नाम करणगतप्रकाराकाङ्क्षा. २ तप्रत्यय इत्यर्थः. ३ लिङ्त्वेन रूपेणेत्यर्थः, ४ पुरुषप्रवृत्त्यनुकूलभावकव्यापारविशेषः शब्दभावना.   
पाठा०-1 भावनोपस्थितिः. 2 न्वाधानव्रीह्यवहननादि.
_________________

चान्वयव्यतिरेकाभ्यां लिडादिश्रवणजन्यत्वावधारणात् लिङादेः प्रेरणायां शक्तिोङ्के गृह्यत इति वेदेऽपि तत्रैव शक्तिकल्पनौचित्यात् । इयांस्तु विशेषः-लोके गवानयनादिप्रवृत्त्यनुकूलप्रेरणाख्यो व्यापारः प्रयोक्तृ पुरुषगताभिप्रायविशेषः, वेदे तु प्रयोक्तृपुरुषाभावाल्लिङादिशब्दनिष्ठ एव स इत्यङ्गीक्रियते । अत एव शब्दनिष्ठव्यापारत्वाच्छाब्दी भावनेत्यु च्यते । यागहोमादिविषयप्रवृत्तिहेतुत्वात् प्रवर्तना प्रेरणेति चोच्यते ।   
सैषा शाब्दी भावनापि अंशत्रयविशिष्टा । तत्र पुरुषप्रवृत्तिरूपार्थ भावना भाव्यत्वेनान्वेति । अध्ययनावगतलिङादिकं करणत्वेनान्वेति । अर्थवादप्रतिपाद्यप्राशस्त्यज्ञानमितिकर्तव्यतात्वेनान्वेति । तत्र ‘साङ्गवेदा ध्येतारोऽधीतव्याकरणनिगमनिरुक्तादिवशाड्युत्पत्तिमन्तः पुरुषा अध्य यनगृहीतखाध्यायगतलिङादिभिः प्राशस्त्यज्ञानसचिवैर्यागाद्यर्थं स्वकर्त व्यत्वेन बुवा यागादीननुतिष्ठेयुः' इति शाब्दभावनाबोधः । अनुतिष्ठेयुः, अनुष्ठानं कुर्युरित्यर्थः । अनुष्ठानं प्रवृत्तिः । तेन पुरुषप्रवृत्तेः शाब्दभावना भाव्यत्वमक्षतम् ।   
इयं च शब्दभावना ज्योतिष्टोमादिप्रातिस्विकवाक्येषु खरूपेण प्रती यमाना कर्तव्यत्वेन न प्रतीयते । अर्थभावनाया एव तेषु कर्तव्यत्वा वगमात् , किन्तु 'स्वाध्यायोऽध्येतव्यः' इति वाक्य एव कर्तव्यत्वेन प्रती यते । नचात्रार्थभावनाया एव विधेयत्वमिति वाच्यम् । 'स्वाध्यायोऽध्ये तव्यः' इति वाक्यस्थार्थभावनाया एव सकलविधिवाक्यस्थशब्दभावना. रूपत्वात् ।   
तथा हि-अधिपूर्वकात् 'इङ्क अध्ययने' इति धातोः कर्मणि तव्य प्रत्ययो विहितः । कर्म च खाध्यायः प्रधानम् । तत्संस्कारकमध्ययन गुणकर्म । व्रीहिसंस्कारकप्रोक्षणादिवत् । अध्ययनजनितग्रहणसंस्कार विशिष्टखाध्यायस्य प्रयोजनाकाङ्क्षायां स्वाध्यायगततत्तल्लिङादिविशिष्टवा क्यसामर्थ्यलभ्यं यदनुष्ठानौपयिकं यागादिरूपार्थज्ञानं तदेव दृष्टत्वात् , तत्तत्कर्मानुष्ठानद्वारा स्वर्गादिरूपालौकिकश्रेयःसाधनत्वाच्च प्रयोजनम् । कर्मावबोधं विना कर्मानुष्ठानायोगात् । न त्वदृष्टं प्रयोजनम् ; दृष्टफले पाठा०-1 यागाद्यर्थस्य. 2 तत्संस्कारोऽध्ययनं. 3 'नौपयिकयागा.   
१८

_________________

सम्भवत्यदृष्टफलकल्पनाऽयोगात् । तथा च खाध्यायविधिनैव स्वाध्याय गतविधिवाक्यगतलिङादिप्रतिपादिताः सर्वाः शाब्दभावना अंशत्रय विशिष्टाः कर्तव्यत्वेन विधीयन्ते । साङ्गवेदाध्ययनेन व्युत्पन्नाः पुरुषाः अध्ययनगृहीतस्वाध्यायगतलिङादिभिरर्थवादावगतप्राशस्त्यरूपाङ्गसचिवैः फलवद्यागादिकर्तव्यतां बुद्धवा यागादीननुतिष्ठेयुरिति । अनुतिष्ठेयुः प्रवृत्तिं कुर्युरित्यर्थः । तत्र पुरुषप्रवृत्तेर्भाव्यत्वेनान्वयात् , अध्ययनाव गतलिङादेः करणत्वेनान्वयात्, प्राशस्त्यज्ञानस्येतिकर्तव्यतात्वेनान्व यात् , शब्दभावनाया अपि अंशत्रयवैशिष्टयमर्थभावनाया इवेष्टम् ।   
तत्र समीहितस्वर्गादिभाव्यकत्वभानमपि विधिवशादेव । प्रवर्त नापरो विधिः यागादेः पुरुषार्थासाधनत्वे तत्र पुरुषं प्रवर्तयितुं न शक्नोतीति स्वभाव्यपुरुषप्रवृत्तिविषयस्य यागादेः पुरुषाभिलषितस्वर्गादि साधनत्वमापादयति । अन्यथा खस्य प्रवर्तनापरत्वमेव न स्यात् । प्रवृत्तिहेतुव्यापारस्यैव प्रवर्तनात्वात् । लडादिस्थले तु प्रवर्तनात्मकविधे रभावादार्थभावनायाः पुरुषार्थभाव्यत्वनियमो नास्ति ।   
भावनाशब्दार्थः । भावनात्वं नाम भवितुः प्रयोजकव्यापारत्वम् । तत्रार्थभावनायां भवितुर्जायमानस्य स्वर्गादेः प्रयोजकव्यापारत्वाल्लक्षणसङ्गतिः । शाब्द भावनायामपि पुरुषप्रवृत्तिरूपस्य भवितुः प्रयोजकव्यापारत्वाल्लक्षण सङ्गतिः।   
ज्योतिष्टोमादिशब्दानां नामत्वप्रतिपादनम्। ननु 'ज्योतिष्टोमेन वर्गकामो यजेत' इत्यत्र यागेन वर्ग भावये दित्यर्थवर्णने ज्योतिष्टोमपदस्य कथमन्वय इति चेत्,-न; भावनाक रणत्वेनाभिमतयागनामत्वेनान्वयात् 'ज्योतिष्टोमनामकेन यागेन' इति । - कथं तन्नामत्वमिति चेत् , ज्योतिराख्यास्त्रिवृदादिस्तोमा अस्मि न्सन्तीति व्युत्पत्त्या । यागस्य त्रिवृदादिस्तोमसम्बन्धः केनावगम्यत इति चेत् , 'त्रिवृत् पञ्चदश सप्तदश स्तोमाः' इति वाक्यान्तरेण; एतच्छ ब्दार्थस्य तत्सम्बन्धावगमात् । एवं शास्त्रोक्तैस्तत्प्रख्यादिभिर्हेतुभिस्तत्र तत्र नामत्वं बोध्यम् ।   
पाठा०-1 कर्तृतां. 2 भवितुर्भवनानुकूलप्रयोजक.
_________________

नामधेयनिमित्तानि शास्त्रे हि तत्प्रख्य-तद्व्यपदेश-यौगिक-वाक्यभेदैश्चतुर्भिर्नामत्वं प्रति पादितम् ।   
तत्प्रख्यन्यायेन नामत्वम् तथा हि—'अग्निहोत्रं जुहोति' इत्यत्र अग्निहोत्रशब्देन अग्निदेवता रूपो गुणो न विधीयते, 'अग्निज्योतिर्कोतिरग्निः वाहेति सायं जुहोति' इति वाक्यविहितेन मन्त्रेण देवतायाः प्राप्तत्वात् । किन्तु अभिप्रख्यापकं [ अग्निप्रापकं ] यच्छास्त्रान्तरं 'अग्निज्योतियोतिरग्निः' इत्यादिकं, तेन प्राप्तमग्निसम्बन्धं निमित्तीकृत्य अग्नये होत्रं होमोऽस्मि निति बहुव्रीहिणा अग्निहोत्रपदस्य होमनामधेयत्वम् । नच होमस्य प्रत्ययवाच्यार्थभावनायां करणत्वात् तन्नामत्वे 'अग्निहोत्रेण' इति तृतीया स्यात् , 'ज्योतिष्टोमेन' इतिवदिति वाच्यम् ; द्वितीयाया एव लक्षणया करणार्थकत्वात् , 'नासाधितं करणम्' इति न्यायेन असाधितस्य करण त्वायोगात् अर्थात्प्राप्तहोमगतसाध्यत्वानुवादकत्वेन वा द्वितीयोपपत्तेरिति तत्प्रख्यन्यायादत्र नामधेयत्वम् ।   
जा तव्यपदेशन्यायेन नामत्वम् तथा 'श्येनेनाभिचरन् यजेत' इत्यत्र श्येनपदं यागनामधेयं, नतु यागाङ्गत्वेन श्येनपक्षिरूपगुणविधिः । 'यथा ह वै श्येनो निपत्यादत्ते एवमेवायं द्विषन्तं भ्रातृव्यं निपत्यादत्ते यमभिचरति श्येनेन' इत्युपमा नोपमेयव्यपदेशानुपपत्तिप्रसङ्गात् । श्येनपक्षी यथा पक्ष्यन्तरं निप त्यादत्ते एवमयमपि श्येननामकः कर्मविशेषो भ्रातृव्यं शत्रु निप त्यादत्ते' इति व्यपदेशः कर्मनामत्वपक्ष एव युज्यते । यागाजतया श्येनपक्षिविधौ तु स्वस्य खेनैवोपमानोपमेयभावः स्यात् , स चायुक्तः । तस्माच्छ्येनतुल्यताव्यपदेशाच्छयेनपदं कर्मनामधेयम् । ततश्च 'अभिचरन् शत्रुवधकामः श्येननामकेन यागेन अभिचारं भावयेत्' इति वाक्यार्थः ।   
नन्वेवमप्यभिचारस्यापि वेदोक्तत्वादाभिचारिके कर्मण्यास्तिकानामपि प्रवृत्तिः स्यादिति चेत्, न; वेदोक्तोऽप्यभिचारो वेदविहितो न भवति,   
टिप्प०-१ अग्निहोत्रं जुहोतीत्यत्र. २ व्यपदेश उपमानम्. ३ उपमानोपमे यभावस्य भिन्ननिष्टत्वात्तस्यायुक्तत्वम्.   
२०

_________________
फलत्वात् । ‘फलं न विधेयं किन्तु फलमुद्दिश्य तत्साधनत्वेन कर्मैव विधे यम्' इति सिद्धान्तात् । अतोऽभिचारस्याविहितत्वेन प्रत्यवायजनकत्वम् ।   
_ योगेन नामत्वम् । एवं 'उद्भिदा यजेत पशुकामः' इत्यत्र पशुरूपफलाय विधित्सितस्य यागस्य उद्भित्पदं नामधेयम्, नतु यथाकथञ्चित्प्राप्तयागमुद्दिश्य तदङ्गतयोद्भिद्रूपगुणविधिः । दध्यादिवदुद्भिन्नामकस्य गुणस्याप्रसिद्ध त्वात् । यागे तु 'उद्भिद्यते फलमनेन' इति योगसम्भवाद्यागनामत्वम् ।   
ननु 'उद्भिद्यते भूमिरनेन' इति योगवशेन खनित्रादावप्युद्भिदः प्रयोगसम्भवात् खनित्रादिगुणविधिः किं न स्यादिति चेत्,-न; एतादृशस्थले गुणविधिः क्वापि वक्तुं न शक्यते । विरुद्धत्रिक द्वयसमावेशाख्यदोषप्रसङ्गात् ।   
विरुद्धत्रिकविचारः तथा हि-'उद्भिदा यजेत पशुकामः' इत्यत्र मानान्तरेणाप्राप्तस्य यागस्यानुवादासम्भवात् , पशुकर्मकभावनायां करणत्वेन यागो विधेयः 'यागेन पशून्भावयेत्' इति । ततश्च यागस्य विधेयत्वम् । फलं प्रति च शेषतया प्रतीयमानत्वाद्गुणत्वम् । शेषतया अङ्गतयेत्यर्थः । फलसिद्ध्यर्थं पुंसाऽनुष्ठीयमानत्वादुपादेयत्वमिति विधेयत्व-गुणत्वो पादेयत्वात्मकमेकं त्रिकं यागेऽस्ति । तथा यागोद्देशेनोद्भिद्गुणविधौ विधित्सितगुणापेक्षया प्राधान्यम्-उद्देश्यत्वम्-अनुवाद्यत्वं चेति द्वितीयं त्रिकम् । तदेतत् त्रिकद्वयं परस्परविरुद्धमेकस्मिन्यागे प्रस ज्येत; अतो न गुणविधिः ।   
नच 'सोमेन यजेत' इत्यत्र विरुद्धत्रिकं विनैव सोमशब्दस्य सोमवति यागे लक्षणामङ्गीकृत्य 'सोमवता यागेनेष्टं भावयेत्' इति सोमविशिष्टया गविधानाद्यथा सोमरूपगुणविधिः, तद्वदुद्भित्पदस्यापि मत्वर्थलक्षणयोद्भि विशिष्टयागविधानादत्रोद्भिद्गुणविशिष्टयागविधिः स्यादिति वाच्यम् । सोमादौ गत्यन्तराभावात् मत्वर्थलक्षणया विशिष्टविध्यङ्गीकारात् । उद्भिः दादौ नामत्वेन गतिसम्भवाद्विशिष्ट विध्यङ्गीकारायोगात् । तस्माद्योगवशा दुद्भिदादीनां नामत्वम् ।   
पाठा०-1 तदिदं. 2 दिनामत्वं.२१

_________________

वाक्यभेदभयानामत्वम् तथा 'चित्रया यजेत पशुकामः' इत्यत्र चित्रापदं (वाक्यभेद भयात् ) प्राजापत्ययागनामधेयम् । 'दधि मधु घृतमापो धानास्त ण्डुलास्तत्संसृष्टं प्राजापत्यम्' इत्यत्र तत्संसृष्टं प्राजापत्यम्' इति सामाना धिकरण्याद्यो दध्यादिद्रव्यषट्रस्य प्रजापतिदेवतासम्बन्धः श्रुतस्तेनानुमितो यागो विधीयते । विहितस्य यागस्य फलाकाङ्क्षायां 'चित्रया यजेत' इति वाक्यं फलसम्बन्धविधायकम् । तत्र फलार्थत्वेन पुनर्विधिरिति तस्य प्राजापत्ययागस्य दध्यादिविचित्रद्रव्यकत्वाचित्रापदं कर्मनामधेयम् । नतु 'अग्नीषोमीयं पशुमालभेत' इति वाक्यप्राप्तं पशुयागं 'यजेत' इत्यनूध चित्र स्वस्त्रीत्वगुणद्वयविधानम् । मानान्तरप्राप्तं कर्मोद्दिश्य तत्रानेकगुणविधाने वाक्यभेदात् । तदुक्तम्-'प्राप्ते कर्मणि नानेको विधातुं शक्यते गुणः' इति । मानान्तराप्राप्ते कर्मणि त्वनेकदेवताष्टाकपालपुरोडाशामावास्यापौर्ण मास्याद्यनेकगुणविशिष्टो द्रव्यदेवतासम्बन्धेनानुमितो यागो विधीयत इति सिद्धान्तः । तदुक्तम्-'अप्राप्ते तु विधीयन्ते बहवोऽप्येकयत्नतः' इति __ अथ-यथा पशुना यजेत' इत्यत्र मानान्तरप्राप्तयागमुद्दिश्य तदङ्गतया 'पशुना' इत्येकपदोपात्तानां पशुद्रव्यतद्तलिङ्गसङ्ख्यानां त्रयाणां वाक्यभेदं विनैव विधिरङ्गीकृतः, तद्वदत्राप्येकपदोपात्तचित्रत्व-स्त्रीत्व-विशेषितपशु द्रव्यकारकस्य विधानान्न वाक्यभेदः । अत एव तत्र विधेयस्य पशोरुपादे यत्वात्तद्गतमेकत्वं यज्ञाङ्गतया विवक्षितमित्येकेनैव पशुना यष्टव्यम् , 'ग्रहं सम्मार्टि' इत्यत्र उद्देश्यगतत्वादेकत्वमविवक्षितमिति सिद्धान्तप्रवादः। कथं, ‘ग्रहं सम्मार्टि' इत्यत्र ‘ग्रहम्' इति द्वितीयया ग्रहस्येप्सिततमत्वेनोद्दे श्यत्वात् , प्रयोजनत्वाच्च प्राधान्यं गम्यते । सम्मार्गस्तु ग्रहं प्रति गुणभूतः । 'प्रतिप्रधानं गुण आवर्तनीयः' इति न्यायात् 'यावन्तो ग्रहास्तेषां सर्वेषां सम्मार्गः' इति निश्चये सति, 'कति ग्रहाः सम्मार्जनीयाः' इति बुभुत्साया अभावादुद्देश्यगतमेकत्वं श्रूयमाणमप्यविवक्षितम् । यद्युच्येत नेदमुद्देश्यगतं किन्तु स्वयं विधेयम्-'ग्रहं सम्मृज्यात्', 'यं सम्मृज्यात्तं चैकम्' इति । तथा सति विधेयभेदाद्वाक्यभेदः स्यात् । तथाबुभुत्साया   
पाठा०-1 यधुच्यते. 2 ग्रहं सम्मृज्यात्तं चै.   
२२

_________________
अभावात् विधानाऽयोगाच्चोद्देश्यगता सङ्ख्या न विवक्षिता । उद्देश्यगत मपि विशेषणं किञ्चिद्विवक्षितं यस्य विशेषणस्य विवक्षां विना उद्देश्य प्रतीतिर्न पर्यवस्यति । यथा-तत्रैव ग्रहत्वं विवक्षितम् । तद्विवक्षा विना उद्देश्यखरूपस्य ज्ञातुमशक्यत्वात् । तेन ग्रहजातीयसाधनक सोमयागापूर्वार्थत्वाच्चमसेषु न सम्मार्ग इति स्थितम् ।   
'पशुना यजेत' इत्यत्र यागं प्रति पशुर्विधेयत्वाद्गुणभूतः । प्रतिगुणं प्रधानावृत्तिर्नास्तीति कियद्भिः पशुभिः यागः कर्तव्य इत्याकाङ्क्षायां एकवचनेन प्रतीयमानं विधेयगतमेकत्वं विवक्षितं बुभुत्सितत्वात् ।   
किञ्च लिङ्गसङ्ख्याविशेषितस्य पशुद्रव्यरूपकारकस्य एकपदोपात्तस्य विधेयत्वाद्विधेयपशुद्वारा तद्गतलिङ्गसङ्ख्यादेरपि क्रियाङ्गत्वादेकत्वं विव क्षितम् । अथवा तृतीयया विभक्त्याऽभिहितयोलिङ्गसङ्ख्ययोर्विभक्त्य भिहिततया करणकारकशक्त्याऽऽत्मसात्कृतयोः प्रातिपदिकार्थपशुद्रव्येण सम्बन्धमनादृत्य तद्वदेव साक्षाक्रियाङ्गत्वेन विधाने सति पश्चादरुणैक हायनीन्यायेन परस्परमन्वयः-यागाङ्गत्वेन विहितो यः पशुः स एकः पुमांश्चेति ।   
यथा 'अरुणया पिङ्गाक्ष्या एकहायन्या गवा सोमं कीणाति' इत्यत्र कारकाणां क्रियान्वयनियमात् करणविभक्तिभिरारुण्यपिङ्गाक्षीत्वातीनी चतुर्णां परस्परमनन्वितानामेव सोमक्रयणाङ्गत्वेनान्वये सति आरुण्या देर्गुणस्यामूर्तस्य खतः क्रियासाधनत्वायोगात् क्रियासाधनैकहानी गोपरिच्छेदकत्वेन पश्चात् परस्परं पार्णिकान्वयः-या एकहायकी गौः सा पिङ्गाक्षी अरुणेति तद्वत् ।   
तदेवमुद्देश्यगतविशेषणमविवक्षितम् , उपादेयगतं विवक्षित स्थितम् । एवं च चित्रापदेन चित्रत्वस्त्रीत्वोभयविशेषितपशकारक यजेतेतिपदानूदितेऽग्नीषोमीयपशुयागे विधातुं शक्यत्वात् कथं नामत्व मिति चेत् ,-न; तथा सति प्रकृतस्य प्राजापत्ययागस्य फलसम्बन्धाकाङ्क्षस्य   
टिप्प०-१ पूर्वमीमांसातृतीयाध्यायप्रथमपादे सप्तमेऽधिकरणे, २ पूर्वमीमांसा तृतीयाध्यायप्रथमपादेऽष्टमेऽधिकरणे. ३ पूर्वमीमांसाचतुर्थाध्यायप्रथमपादे पञ्चमा धिकरणे, ४ पूर्वमीमीमांसाततीयाध्याय प्रथमपादे षष्ठेऽधिकरणे. ५ चित्रया यजेत पशुकामः' इत्यत्रयेन,
_________________

हानम् , अप्रकृतस्याऽग्नीषोमीययागस्य कल्पना च स्यात् । तद्यमयुक्तम् । तस्माचित्रापर्द कर्मनामधेयम् । एवं तत्प्रख्यादिभिरन्यतमेन सर्वत्र कर्मनामत्वमूह्यम् । इत्थं विधिवाक्यस्य प्रामाण्यं विचारितम् ।   
अर्थवादविचारः अथार्थवादो विचार्यते । अर्थवादानां तु स्वार्थपरत्वे प्रयो जनाभावादध्ययनविधिवशेन फलवदर्थज्ञानार्थत्वस्यावश्यकत्वाद्विधेयगत प्राशस्त्यप्रतिपादनद्वारा विध्येकवाक्यतया प्रामाण्यम् ॥   
स च चतुर्विधः-निन्दा-प्रशंसा-परकृति-पुराकल्पभेदात् ।   
तत्र निन्दार्थवादो यथा-'असत्रं वा एतद्यदच्छन्दोगम्', 'अश्रुजं हि रजतं यो बर्हिषि ददाति पुरास्य संवत्सरागृहे रुदन्ति' इत्यादिः ।   
प्रशंसा यथा—'शोभतेऽस्य मुखं य एवं वेद', 'वायुर्वै क्षेपिष्ठा देवता वायुमेव खेन भागधेयेनोपधावति स एवैनं भूतिं गमयति' इत्येवमादिः । ___परेण महता पुरुषेणेदं कर्म कृतमिति प्रतिपादकोऽर्थवादः पर कृतिः-यथा 'अग्निर्वा अकामयत' इत्यादिः । ___परप्रवक्तृकार्थादिप्रतिपादकः पुराकल्पः, यथा-'तमशपद्धिया धिया त्वा वध्यासुः' इत्यादिः ।
- तत्र निन्दार्थवादस्य विधयान्यनिन्दाद्वारा विधेयप्राशस्त्यपरत्वम् । 'अश्रुजम्' इत्यादिरजतनिन्दाद्वारा च विधेयभूतरजतदाननिषेधप्राश स्त्यपरत्वे विरोधाभावात् । इतरेषां त्रयाणां साक्षात्प्राशस्त्यपरत्वमेव । 'वायुः' इत्यर्थवादस्य वायुः क्षिप्रगामित्वादतीव प्रशस्ता देवता, अतस्त दैवत्यं कर्म प्रशस्तमिति विधेयदेवतागतप्राशस्त्यप्रतिपादनद्वारा विध्येक वाक्यत्वम् ।   
  'अगिर्वा अकामयत' इत्यस्य अग्निदेवत्यो यागः पूर्वकाले अमिना कृतत्वात्प्रशस्तः, आस्तिक्यादिदानीमप्यन्यैर्यजमानैरवश्यं कर्तव्य इति विधेयकर्मगतप्राशस्त्यद्वारा विध्येकवाक्यत्वम् । एवमन्यत्राप्यूह्यम् ।   
  टिप्प०-१ प्राशस्त्यनिन्दान्यतरपरं वाक्यमर्थवादः.   
  पाठा०-1 तत्प्रख्यादिभिरन्यतरेण. 2 विधिवाक्यैकवाक्यत्वम. आधि क्यादिदा.   
  Paneeri   
  n narrrrrrr

_________________

क्वचित्कार्यान्तरमप्यस्ति; यथा-'अक्ताः शर्करा उपदधाति' इति विधौ ‘अक्ताः' इति पदेन । द्रवद्रव्यसामान्य प्रतीयते । तच्च द्रव्यं किमिति सन्देहे 'तेजो वै घृतम्' इत्यर्थवादात् घृतमिति निश्चीयत इति, 'तेजो वै घृतम्' इत्यर्थवादस्य सन्दिग्धार्थनिर्णायकत्वेन प्रामाण्यम् । इत्यर्थवादविचारः ।   
मन्त्रविचारः अथ मन्त्रविचारः । मन्त्राणामप्यध्ययनविधिना कृत्स्नखाध्यायस्य फलवदर्थज्ञानार्थत्वमेव, नत्वदृष्टार्थत्वम् । दृष्टे सम्भवत्यदृष्टकल्पनाऽ योगात् । प्रयोगकाले कर्मज्ञानं विना कर्मानुष्ठानायोगात् कौपयिकम   
र्थज्ञानं मन्त्रैः क्रियते ।   
न चोपदेष्ट्रवचनादिनाप्यर्थस्मरणसम्भवादनुष्ठानोपपत्तिरिति वाच्यम् । मन्त्रैरेवार्थ स्मृत्वानुष्ठाने सति फलं सम्भवति नान्यथेति नियमाङ्गीकारात् , नियमेनादृष्टस्याङ्गीकारात् , तदभावे तज्जन्यादृष्टलोपे तन्मूलकं फलं न सिद्ध्यतीति कल्पनात् । - नन्वेवं मन्त्राणां स्वप्रकाश्येऽर्थे विनियोग इति फलितम् । विनियोगो नाम शेषत्वेनान्वयः । शेषत्वं नामाङ्गत्वम् । ततश्च 'इमामगृभ्णन्रशनाम्' इति मन्त्रस्य रशनाग्रहणसामर्थ्यमस्तीति रशना ग्रहणप्रकाशनसामर्थ्य रूपाल्लिङ्गादेव रशनाग्रहणाङ्गत्वोपपत्तेः 'इमामगृभ्ण व्रशनामृतस्येत्यश्वाभिधानीमादत्ते' इति वचनं किमर्थमिति चेत्, न; परिसङ्ख्यार्थत्वात् । चयनप्रकरणेऽश्वरशनाग्रहणं गर्दभरशनाग्रहणं चेति द्वयमस्ति । तत्र लिङ्गादश्वरशनायां मन्त्रप्राप्तावुच्यमानायां लिङ्गाविशेषा गर्दभरशनायामपि मन्त्रः प्राप्तः । अतोऽश्वरशनायामेव मन्त्रः कार्यो न गर्दभरशनायामिति मन्त्रनिवृत्तिरूपपरिसङ्ख्यार्थोऽयं विधिः ।   
परिसङ्ख्याया दोषत्रैविध्यम् . सा च परिसङ्ख्या त्रिदोषा-स्वार्थत्यागः, परार्थस्वीकारः, प्राप्तबाधश्चेति भेदात् । 'अश्वाभिधानीमादत्ते' इति वाक्यस्य अनेन मन्त्रेणाश्वरशनाऽऽदानं कुर्यादिति स्वार्थः, स च त्यक्तः । गर्दभरशनातो मन्त्रनिवृत्तिः परार्थः, स च खीकृतः। गर्दभरशनायामपि लिङ्गात्प्राप्तस्य मन्त्रस्य अनेन बाधश्च-इति त्रिदोषा परिसङ्ख्या गत्यभावादङ्गीकृता । गत्यन्तरे सति सा न युक्ता ।
_________________

२५ विकल्पः एवमष्टदोषदुष्टविकल्पोऽप्यगतिकोऽङ्गीकृतः । यथा-यदाने योऽष्टाकपालः संस्कृतः पुरोडाशो यागाङ्गत्वेनावगतः। तत्र अपूपविशेषस्य पुरोडाशस्य प्रकृतिद्रव्याकाङ्क्षायामनियमेन यस्यकस्यचिद्रव्यस्य प्राप्तौ 'व्रीहिभिर्यजेत' इति वाक्यावीहयो नियम्यन्ते, एवं 'यवैर्यजेत' इति वाक्याचवा अपि नियम्यन्ते; तयोरेकार्थत्वाद्विकल्पः । _एवं 'अतिरात्रे षोडशिनं गृह्णाति' इत्यतिरात्रे षोडशिग्रहो विहितः। तथा 'नाऽतिरात्रे षोडशिनं गृह्णाति' इति प्रतिषेधाद्रहणाभावो विहितः । तयोर्ग्रहणाग्रहणयोः परस्परविरुद्धयोरेकस्मिन्प्रयोगेऽनुष्ठातुमशक्य त्वात्कचित्प्रयोगे ग्रहणानुष्ठानम् ; प्रयोगान्तरे तदभावानुष्ठानमिति तत्रापि विकल्पः ।   
विकल्प दोषाष्टकम् स चाष्टदोषदुष्टः । तथा हि-पूर्व व्रीहिप्रयोगे यवशास्त्रस्य खार्थानुष्ठापकत्वलक्षणप्रामाण्यपरित्यागः १ । अननुष्ठापकत्वलक्षणा प्रामाण्यखी कारः २ । ततो द्वितीयप्रयोगे यवानुष्ठाने पूर्व त्यक्तं यत्प्रामाण्यं तत्स्वीकारः ३ । खीकृतं यदप्रामाण्यं तत्परित्याग ४ श्चेति यवशास्त्रे चत्वारो दोषाः । एवं पूर्व यवप्रयोगे व्रीहिशास्त्रस्य वार्थानुष्ठापकत्वलक्षणं यत्प्रामाण्यं तत्परित्यागः ५ । अननुष्ठापक त्वलक्षणं यदप्रामाण्यं तत्स्वीकारः ६ । पुनर्द्वितीयप्रयोगे ब्रीहनुष्ठाने ब्रीहिशास्त्रस्य त्यक्तप्रामाण्यस्वीकारः ७ । स्वीकृताप्रामाण्यपरित्याग ८ श्चेति व्रीहिशास्त्रे चत्वारो दोषाः इत्यष्टदोषदुष्टो विकल्पः ।   
स च विकल्पः क्वचिदेकार्थत्वात् ; एककार्यकारित्वादित्यर्थः । यथा व्रीहियवयोरेकैकस्य पुरोडाशनिष्पादनक्षमत्वाद्विकल्पः । - क्वचिद्वचनबलात् ; यथा-'बृहत् पृष्ठं भवति' इति बृहत् सामसाध्यं पाठनामकं स्तोत्रं विहितम् , 'रथन्तरं पृष्ठं भवति' इति रथन्तरसामसाध्यं पृष्ठस्तोत्रान्तरं विधीयते ।   
स्तोत्रं च प्रयाजादिवदपूर्वार्थत्वादर्थकर्म । साम तु संस्कारकर्म पाटणकर्म । स्तोत्रसाधनीभूतस्तोत्रीयाक्षराभिव्यक्तिरूपसंस्कारद्वारा   
पाठा०-1 स्तोत्रं विहितं. 2 संस्कारत्वात्.

_________________
साम्नां स्तोत्रसाधनत्वाङ्गीकारात् । प्रगीतमन्त्रसाध्यमिन्द्रादिगुणिनिष्ठ गुणाभिधानं स्तोत्रम् ; प्रगीतमन्त्रसाध्यं सामाभिव्यक्तऋगक्षरसाध्य मित्यर्थः । अप्रगीतमन्त्रसाध्यगुणिनिष्ठगुणाभिधानं शस्त्रम् । गान क्रियाविशेषः साम । स्तोत्रसाधनीभूता ऋचः स्तोत्रीयाः । तदे तत्रिवृत्पञ्चदशत्वादिसङ्ख्याविशेषः स्तोम इत्येतेषां भेदः । तथा च बृहद्रथन्तरपृष्ठयोर्भिन्नापूर्वार्थत्वेन एकार्थत्वाभावेऽपि 'बृहद्वा पृष्ठं कार्य, रथन्तरं वा पृष्ठं कार्यम्' इति वचनबलादेव विकल्पः । । क्वचिद्यवस्थितविकल्पः । द्वितीयप्रयाजादिकर्मणि नाराशंस तनूनपान्मन्त्रयोरेकार्थत्वाद्विकल्पः । स च 'राजन्यवसिष्ठादीनां नारा शंसो द्वितीयः प्रयाजस्तनूनपादन्येषाम्' इति वाक्याब्यवस्थित इति व्यवस्थितविकल्पः।   
कृत्लवेदस्य धर्माधर्माख्यार्थे प्रामाण्यम् तदेवं चोदनापरपर्यायाणां विधिवाक्यानामंशत्रयविशिष्टभावनाविधा यकत्वात्प्रामाण्यम् , उद्भिदादीनां नामतया, अर्थवादानां विधेयप्राशस्त्य परतया, मन्त्राणामनुष्ठेयार्थस्मारकतया प्रामाण्यमिति कृत्स्नस्य वेदस्या लौकिके धर्माधर्माख्येऽर्थे प्रामाण्यं स्थितम् ॥ इति वेदप्रामाण्यविचारः ।   
अथ स्मृत्यादिप्रामाण्यविचारः । मन्वादिप्रणीतानां स्मृतीना मपि वेदमूलकत्वात्स्यादष्टकादौ धर्म प्रामाण्यम् । 'औदुम्बरी सर्वा वेष्टयितव्या' इति स्मृतिरप्रमाणम् , 'औदुम्बरी स्पृष्ट्वोद्गायेत्' इति प्रत्यक्ष प्रतिविरुद्धत्वात् । सर्ववेष्टने सति श्रुत्युक्तस्पर्शनस्य कर्तुमशक्यत्वात् । वैसर्जनहोमीयं वासोऽध्वर्युगृह्णाति' इत्यादिस्मृतिरप्रमाणम् , श्रुत्यर्था विरुद्धत्वेऽपि लोभमूलकत्वात् ।   
तथा शिष्टाचारोऽपि स्मृतिद्वारा श्रुतिमूलकत्वात्प्रमाणम् । मातुल सातापरिणयनादिशिष्टाचारस्त्वप्रमाणम् । 'मातुलस्य सुतामूढा मातृगोत्रा   
टिप्प०-१ यद्यप्यत्र शिष्टाचारोऽप्रमाणमित्युक्तं, तथापि शतपथे दार्शिकप्रकरणे पठ्यते-'तस्मात्-समानादेव पुरुषादत्ता चाद्यश्च जायते उत तृतीये सङ्ग च्छाव है चतुर्थे सङ्गच्छावहै' इति । अत्र कूटस्थादुत्पन्नयोर्भोक्तृभोग्ययोमिथः सङ्कल्पोक्तिस्तृतीये इत्यादिका । तद्वशाच्च सापिण्ड्यसङ्कोच इति माधवः । एवं 'आयाहीन्द्र पथिभिः' इति बढचां मन्त्रे 'तृप्तां जहर्मातुलस्येव योषा भागस्ते पैतृष्व
_________________

तथैव च । समानप्रवरां तद्वत्त्यक्त्वा चान्द्रायणं चरेत्' इत्यादिस्मृत्या निषिद्धत्वेन स्मृतिविरुद्धत्वात् तदेवं श्रुतिस्मृत्याचाराणां धर्माधर्मयोः प्रामाण्यमुक्तम् ।   
धर्मस्य परस्परं भेदकानि प्रमाणानि स च धर्मः परस्परं भिन्नः। भेदकप्रमाणानि तु शब्दान्तरादीनि ।   
तथा हि-याग-दान-होमानां यजति-ददाति-जुहोतीत्यपर्याय शब्दप्रतिपाद्यत्वाच्छब्दान्तराद्भेदः । खखत्वनिवृत्तिपूर्वकं परखत्वा पादनं दानम् । 15 समिधो यजति' इत्यादीनां पञ्चानां वाक्यानां मध्ये एकस्य कर्म विधायकत्वम् , अन्येषां तस्मिन्कर्मणि गुणविधायकत्वम् , इत्यत्र नियाम काभावात्सर्वेषां कर्मविधायकत्वे स्थिते विहितस्य कर्मणः पुनर्विधानं व्यर्थमिति पुनर्विधानसामर्थ्यात् पूर्ववाक्यविहितकर्मापेक्षयोत्तरोत्तर वाक्यविहितस्य कर्मणो भेदः सिद्ध्यतीत्येतादृशस्थलेष्वविशेषपुनः-.   
श्रुतिरूपात् 'यजति' पदाभ्यासात् कर्मभेदः।   
'तिस्र आहुतीर्जुहोति' इत्यत्र जुहोतिपदाभ्यासाभावेऽपि जुहो तीत्यर्थे होमे त्रित्वसङ्ख्यान्वयात्परस्परं भिन्नास्त्रयो होमा इति सङ्ख्य यात्र कर्मभेदः।   
'अथैष ज्योतिरथैष विश्वज्योतिरथैष सर्वज्योतिरेतेन सहस्र दक्षिणेन यजेत' इति ज्योतिष्टोमप्रकरणे श्रुतानामपि ज्योतिराख्यानां त्रयाणां यागानां ज्योतिष्टोमसञ्ज्ञापेक्षया पृथक्सञ्ज्ञाकरणाज्योतिष्टोमा पेक्षया भेदः । भिन्नसञ्ज्ञावशादेव त्रयाणां परस्परं भेद इति सञ्ज्ञया कर्मभेदः ।   
सेयो वपामिव' इति मातुलकन्यादेर्भागिनेयादि प्रति भागत्वोक्त्या परिणयनसूचना त्सापिण्ड्यसकोचाङ्गीकारेण मातुलकन्यादिपरिणयने इदं मन्त्रलिङ्गमपि साधकम् । इदं च 'मातुलस्य सुतामूढा' इति स्मृत्यपेक्षया बलवदिति बलाबलाधिकरणवार्ति कव्याख्यावसरे न्यायसुधाकार उक्तवान् । 'वेदाच्चैतत्प्रतीयते' इत्यत्र सर्वनाम्ना पूर्वार्धनिर्दिष्टदेशकुलानुसारिण एव सापिण्ड्यसङ्कोचस्य परामर्शात्तदनुसरणमपि वेदोक्तमिति ज्ञाप्यते । तथा च स्वकुलदेशाविरोधिना मातुलदुहितृपरिणयनादेरुक्त विधयानेकश्रतिस्मृति सिद्धत्वात्प्रामाण्यं सिद्धम् । सं.को. १ अत्र अभ्यास   
सख्या-सञ्ज्ञा-गुण-नामधेय-प्रकरणान्तराण्यादिशब्दाज्ञयानि.

_________________
तथा 'तप्ते पयसि दध्यानयति सा वैश्वदेव्यामिक्षा वाजिभ्यो वाजिनम्' इत्यत्र 'सा वैश्वदेवी' इतिवाक्ये विश्वदेवदेवताऽऽमिक्षाद्रव्य सम्बन्धानुमितो यागो विधीयते । 'वाजिभ्यो वाजिनम्' इत्यत्रापि वाजि दैवत्यं वाजिनद्रव्यकं कर्मान्तरं विधीयते । नतु पूर्वविहिते वैश्वदेवयागे वाजिनद्रव्यरूपो गुणो विधीयते । पूर्वयागस्यामिक्षागुणावरुद्धत्वेन तत्र वाजिनस्य निवेशायोगात् । नच ब्रीहियववद्विकल्पः । वाजिनामिक्षयोः समशिष्टत्वाभावात् । विषमशिष्टयोर्विकल्पायोगात् । वैश्वदेवयागोत्पत्ति वाक्य एवामिक्षागुणः शिष्यत इत्युत्पत्तिशिष्टः; शिष्यते विधीयत इत्यर्थः । वैश्वदेववाक्यादुत्पन्ने कर्मणि वाक्यान्तरेण शिष्टो वाजिनगुण उत्पन्नशिष्टः, तयोर्मध्ये ह्युत्पत्तिशिष्टः प्रबलः, कर्मोत्पत्ति वेलायामेव कर्माङ्गत्वेन प्रमितत्वात् । उत्पन्नशिष्टो वाजिनगुणोऽन न्तरं प्रमितोऽपि विलम्बितत्वेन दुर्बलत्वात्पूर्वकर्मणि निवेशमलभमानो वाजिरूपदेवतान्तरसम्बन्धात् खवाक्यस्य कर्मान्तरविधायकत्वमानयतीति गुणादिः । तत्र घनीभूतं पय आमिक्षा, शिष्टं जलं वाजिनम् ।   
तथा कुण्डपायिनामयने श्रूयते-'उपसद्भिश्चरित्वा मासमग्नि होत्रं जुहोति' इति । अत्र पूर्व कर्म किञ्चिदपि सन्निहितं न भवति अपूर्वकर्मसन्निधानरूपात्प्रकरणान्तरात्प्रसिद्धाग्निहोत्रधर्मकं तन्नामकं कर्मान्तरं विधीयते । नत्वग्निहोत्रशब्देन प्रसिद्धाग्निहोत्रमनूध गुण विधिः । प्राप्ते कर्मणि आनन्तर्य-मासरूपानेकगुणविधौ वाक्यभेदा पत्तेरिति प्रकरणान्तरादत्र कर्मभेदः । प्रसिद्धाग्निहोत्रं नैयमिकामिहो त्रम् , नित्याग्निहोत्रमिति यावत् । तदेवं शब्दान्तरा-भ्यास-सङ्ख्या सञ्ज्ञा-गुण-प्रकरणान्तरैः कर्मभेदो दर्शितः । इति कर्मभेदनिरूपणम् ॥   
टिप्प०-१ वैश्वदेव्यामिक्षेत्यत्र वैश्वदेवीशब्दस्य देवतातद्धितान्तत्वात स्यच 'सास्य देवता' इति सर्वनामार्थे स्मरणात् , सर्वनाम्नां चोपस्थितविशेषवाचित त्वेन विशेषपरत्वम् । तत्र कोऽसौ वैश्वदेवीशब्दोपात्तो विशेष इत्यपेक्षायामामिक्षा पदसान्निध्यादामिक्षारूपो विशेष इत्यवगम्यते । यथाहुः-'आमिक्षां देवतायुक्तां वदत्येवैष तद्धितः । आमिक्षापदसान्निध्यात्तस्यैव विषयार्पणम् ॥' इति । तथा श्रुत्यैवोपपदस्यार्थः सर्वनान्ना प्रतीयते । तदर्थस्तद्धितेनैवं त्रयाणामेकवाच्यता ॥ इति. २ विधीयत इत्यर्थः ॥   
पाठा०-1 क्रत्वर्थत्वात् यथा.
_________________

प्रमेयविचारः - अथ प्रमेयादिविचारः। तत्र वेदादिप्रमेयोऽर्थस्त्रिविधः ऋत्वर्थः, पुरुषार्थः, उभयार्थश्चेति । तत्र प्रयाजादिकं केवलं क्रत्वर्थः, फलं तत्करणं च पुरुषार्थः-यथा ज्योतिष्टोमादिः, स्वर्गश्च ॥ दध्यादि तूभयरूपं—'दना जुहुयात्' इति फलासंयुक्तवाक्येन त्वर्थत्वात 'दध्नेन्द्रियकामस्य जुहुयात्' इत्यनेन फलाय विधानात्पुरुषार्थत्वात् । तदुक्तं-- एकस्य ख़ुभयरूपत्वे संयोगपृथक्त्वम्' इति । संयोगो वाक्यं तस्य पृथक्त्वं भेदः । स चैकस्य उभयार्थत्वे नियामक इत्यर्थः ।   
प्रयोजकत्वविचारः - क्रत्वर्थे प्रयाजादौ ऋतुः प्रयोजकः । पुरुषार्थे फलं प्रयोजकम् । प्रयोजकत्वं नामानुष्ठापकत्वमित्यर्थः । ।   
विधिर्यदर्थं यदनुष्ठापयति स तत्र प्रयोजकः । दर्शादिविधिः खर्गार्थ दर्शादिकमनुष्ठापयतीति स्वर्गादिदर्शादौ प्रयोजकः । प्रया जादिविधिः प्रयाजान्दाद्यर्थं अनुष्ठापयतीति दर्शादिः प्रयाजानां प्रयोजकः । दध्यानयनविधिः दध्यानयनमामिक्षार्थमनुष्ठापयति, न गाजिनार्थम् । आमिक्षार्थ दध्यानयनानुष्ठाने सति वाजिनस्य खतः सिद्धत्वात् । अत आमिक्षैव दध्यानयने प्रयोजिका, न वाजिनम् ।' 'परोडाशकपालेन तुषानुपवपति' इति तुषोपवापाङ्गत्वेन पुरोडाशकपालं विधीयते, तथापि तुषोपवापः कपालस्य प्रयोजको न भवति, पुरोडाशार्थमुपात्तेनैव कपालेन तुषोपवापसिद्धेः, किन्तु पुरोडाश एव कपालस्य प्रयोजक इत्याद्यूह्यम् । इति प्रमेयादिनिरूपणम् ॥   
सम क्रमनिरूपणम् । अथ क्रमनिरूपणम् । ननु विधिना साङ्गं प्रधानं कर्तव्यत्या चोद्यते । तत्राङ्गानां प्रधानानां च कर्मणां बहुत्वात्क्रमेणानुष्ठानं वाच्यम् । तत्क्रमनियामकं प्रमाणं किमिति चेत् ,-न; श्रुत्यादीनामेव क्रमनियामकत्वात् ।   
टिप्प०-१ उभयत्वमुभयरूपत्वम्. पूर्वमीमांसायाश्चतुर्थाध्यायेतृतीयपादे चतुर्थ राम. २ श्रुत्यर्थ-पाठ-स्थान-मुख्य-प्रवृत्त्याख्यानाम् । एषु च पूर्व पूर्व बलीयः,   
पाठा०-1 क्रत्वर्थत्वात् यथा ।

_________________

साम्नां स्तोत्रसाधनत्वाङ्गीकारात् । प्रगीतमन्त्रसाध्यमिन्द्रादिगुणिनिष्ठ गुणाभिधानं स्तोत्रम् ; प्रगीतमन्त्रसाध्यं सामाभिव्यक्तऋगक्षरसाध्य मित्यर्थः । अग्रगीतमन्त्रसाध्यगुणिनिष्ठगुणाभिधानं शस्त्रम् । गान क्रियाविशेषः साम । स्तोत्रसाधनीभूता ऋचः स्तोत्रीयाः । तदे तत्रिवृत्पञ्चदशत्वादिसङ्ख्याविशेषः स्तोम इत्येतेषां भेदः । तथा च बृहद्रथन्तरपृष्ठयोर्भिन्नापूर्वार्थत्वेन एकार्थत्वाभावेऽपि 'बृहद्वा पृष्ठं कार्य, रथन्तरं वा पृष्ठं कार्यम्' इति वचनबलादेव विकल्पः । । क्वचियवस्थितविकल्पः । द्वितीयप्रयाजादिकर्मणि नाराशंस तनूनपान्मन्त्रयोरेकार्थत्वाद्विकल्पः । स च 'राजन्यवसिष्ठादीनां नारा शंसो द्वितीयः प्रयाजस्तनूनपादन्येषाम्' इति वाक्याव्यवस्थित इति व्यवस्थितविकल्पः।   
कृत्लवेदस्य धर्माधर्माख्यार्थे प्रामाण्यम् तदेवं चोदनापरपर्यायाणां विधिवाक्यानामंशत्रयविशिष्टभावनाविधा यकत्वात्प्रामाण्यम् , उद्भिदादीनां नामतया, अर्थवादानां विधेयप्राशस्त्य परतया, मन्त्राणामनुष्ठेयार्थस्मारकतया प्रामाण्यमिति कृत्स्नस्य वेदस्या लौकिके धर्माधर्माख्येऽर्थे प्रामाण्यं स्थितम् ॥ इति वेदप्रामाण्यविचारः ।   
अथ स्मृत्यादिप्रामाण्यविचारः । मन्वादिप्रणीतानां स्मृतीना मपि वेदमूलकत्वात्स्यादष्टकादौ धर्म प्रामाण्यम् । 'औदुम्बरी सर्वा वेष्टयितव्या' इति स्मृतिरप्रमाणम् , 'औदुम्बरी स्पृष्ट्वोद्गायेत्' इति प्रत्यक्ष श्रुतिविरुद्धत्वात् । सर्ववेष्टने सति श्रुत्युक्तस्पर्शनस्य कर्तुमशक्यत्वात । 'वैसर्जनहोमीयं वासोऽध्वर्युगृह्णाति' इत्यादिस्मृतिरप्रमाणम् , श्रुत्यर्थी विरुद्धत्वेऽपि लोभमूलकत्वात् ।   
तथा शिष्टाचारोऽपि स्मृतिद्वारा श्रुतिमूलकत्वात्प्रमाणम् । मातुल सुतापरिणयनादिशिष्टाचारस्त्वप्रमाणम् । 'मातुलस्य सुतामूढा मातृगोत्रां   
टिप्प०-१ यद्यप्यत्र शिष्टाचारोऽप्रमाणमित्युक्तं, तथापि शतपथे दार्शिकप्रकरणे पठ्यते-'तस्मात्-समानादेव पुरुषादत्ता चाद्यश्च जायते उत तृताय सङ्ग च्छावहै चतुर्थे सङ्गच्छावहै' इति । अत्र कूटस्थादुत्पन्नयो क्तभोग्ययोमिथः सङ्कल्पोक्तिस्तृतीये इत्यादिका । तद्वशाच सापिण्ड्यसङ्कोच इति माधवः । एवं 'आयाहीन्द्र पथिभिः' इति बह्वचां मन्त्रे 'तृप्तां जहुर्मातुलस्येव योषा भागस्ते पैतृष्व
_________________

तथैव च । समानप्रवरां तद्वत्त्यक्त्वा चान्द्रायणं चरेत्' इत्यादिस्मृत्या निषिद्धत्वेन स्मृतिविरुद्धत्वात् तदेवं श्रुतिस्मृत्याचाराणां धर्माधर्मयोः   
प्रामाण्यमुक्तम् ।   
धर्मस्य परस्परं भेदकानि प्रमाणानि स च धर्मः परस्परं भिन्नः । भेदकप्रमाणानि तु शब्दान्तरादीनि । । तथा हि-याग-दान-होमानां यजति-ददाति-जुहोतीत्यपर्याय शब्दप्रतिपाद्यत्वाच्छब्दान्तराद्भेदः । स्वखत्वनिवृत्तिपूर्वकं परखत्वा पादनं दानम् ।   
'समिधो यजति' इत्यादीनां पञ्चानां वाक्यानां मध्ये एकस्य कर्म विधायकत्वम् , अन्येषां तस्मिन्कर्मणि गुणविधायकत्वम् , इत्यत्र नियाम काभावात्सर्वेषां कर्मविधायकत्वे स्थिते विहितस्य कर्मणः पुनर्विधानं व्यर्थमिति पुनर्विधानसामर्थ्यात् पूर्ववाक्यविहितकर्मापेक्षयोत्तरोत्तर वाक्यविहितस्य कर्मणो भेदः सिद्ध्यतीत्येतादृशस्थलेप्वविशेषपुनः--   
श्रुतिरूपात् 'यजति' पदाभ्यासात् कर्मभेदः।   
तिस आहुतीर्जुहोति' इत्यत्र जुहोतिपदाभ्यासाभावेऽपि जुहो तीत्यर्थे होमे त्रित्वसङ्ख्यान्वयात्परस्परं भिन्नास्त्रयो होमा इति सङ्ख्य याऽत्र कर्मभेदः।   
. 'अथैष ज्योतिरथैष विश्वज्योतिरथैष सर्वज्योतिरेतेन सहस्र दक्षिणेन यजेत' इति ज्योतिष्टोमप्रकरणे श्रुतानामपि ज्योतिराख्यानां त्रयाणां यागानां ज्योतिष्टोमसञ्ज्ञापेक्षया पृथक्सञ्ज्ञाकरणाज्योतिष्टोमा पेक्षया भेदः । भिन्नसञ्ज्ञावशादेव त्रयाणां परस्परं भेद इति सञ्ज्ञया कर्मभेदः । सखी वपामिव' इति मातुलकन्यादेर्भागिनेयादि प्रति भागत्वोक्त्या परिणयनसूचना   
पिण्ड्यसङ्कोचाङ्गीकारेण मातुलकन्यादिपरिणयने इदं मन्त्रलिङ्गमपि साधकम् । इदं च 'मातुलस्य सुतामूढा' इति स्मृत्यपेक्षया बलवदिति बलाबलाधिकरणवाति याख्यावसरे न्यायसुधाकार उक्तवान् । 'वेदाच्चैतत्प्रतीयते' इत्यत्र सर्वनाम्ना निर्दिष्टदेशकुलानुसारिण एव सापिण्ड्यसङ्कोचस्य परामर्शात्तदनुसरणमपि ति ज्ञाप्यते । तथा च स्वकुलदेशाविरोधिना मातुलदुहितृपरिणयनादेरुक्त   
सिमसिद्धत्वात्प्रामाण्यं सिद्धम् । सं.को. १ अत्र अभ्यास सङ्ख्या-सञ्ज्ञा-गुण-नामधेय-प्रकरणान्तराण्यादिशब्दाज्ञयानि   
विधयानेकश्रुतिस्मृतिसिद्धत्वात्प्रामाण्यं सिद्धय   
२८

_________________
तथा 'तप्ते पयसि दध्यानयति सा वैश्वदेव्यामिक्षा वाजिभ्यो वाजिनम्' इत्यत्र 'सा वैश्वदेवी' इतिवाक्ये विश्वदेवदेवताऽऽमिक्षाद्रव्य सम्बन्धानुमितो यागो विधीयते । 'वाजिभ्यो वाजिनम्' इत्यत्रापि वाजि दैवत्यं वाजिनद्रव्यकं कर्मान्तरं विधीयते । नतु पूर्वविहिते वैश्वदेवयागे वाजिनद्रव्यरूपो गुणो विधीयते । पूर्वयागस्यामिक्षागुणावरुद्धत्वेन तत्र वाजिनस्य निवेशायोगात् । नच ब्रीहियववद्विकल्पः । वाजिनामिक्षयोः समशिष्टत्वाभावात् । विषमशिष्टयोर्विकल्पायोगात् । वैश्वदेवयागोत्पत्ति वाक्य एवामिक्षागुणः शिष्यत इत्युत्पत्तिशिष्टः; शिष्यते विधीयत इत्यर्थः । वैश्वदेववाक्यादुत्पन्ने कर्मणि वाक्यान्तरेण शिष्टो वाजिनगुण उत्पन्नशिष्टः, तयोर्मध्ये ह्युत्पत्तिशिष्टः प्रबलः, कर्मोत्पत्ति वेलायामेव कर्माङ्गत्वेन प्रमितत्वात् । उत्पन्नशिष्टो वाजिनगुणोऽन न्तरं प्रमितोऽपि विलम्बितत्वेन दुर्बलत्वात्पूर्वकर्मणि निवेशमलभमानो वाजिरूपदेवतान्तरसम्बन्धात् खवाक्यस्य कर्मान्तरविधायकत्वमानयतीति गुणाझेदः । तत्र घनीभूतं पय आमिक्षा, शिष्टं जलं वाजिनम् । ____ तथा कुण्डपायिनामयने श्रूयते-'उपसद्भिश्चरित्या मासमग्नि होत्रं जुहोति' इति । अत्र पूर्व कर्म किञ्चिदपि सन्निहितं न भवति अपूर्वकर्मसन्निधानरूपात्प्रकरणान्तरात्प्रसिद्धाग्निहोत्रधर्मकं तन्नामकं कर्मान्तरं विधीयते । नत्वग्निहोत्रशब्देन प्रसिद्धाग्निहोत्रमनूय गुण विधिः । प्राप्ते कर्मणि आनन्तर्य-मासरूपानेकगुणविधौ वाक्यभेदा पत्तेरिति प्रकरणान्तरादत्र कर्मभेदः । प्रसिद्धाग्निहोत्रं नैयमिकाग्निहो त्रम् , नित्याग्निहोत्रमिति यावत् । तदेवं शब्दान्तरा-भ्यास-सङ्ख्या सञ्ज्ञा-गुण-प्रकरणान्तरैः कर्मभेदो दर्शितः । इति कर्मभेदनिरूपणम् ॥   
टिप्प०-१ वैश्वदेव्यामिक्षेत्यत्र वैश्वदेवीशब्दस्य देवतातद्धितान्तत्वात्तद्धित स्य च 'सास्य देवता' इति सर्वनामार्थे स्मरणात, सर्वनाम्नां चोपस्थित विशेषवाचि. त्वेन विशेषपरत्वम् । तत्र कोऽसौ वैश्वदेवीशब्दोपात्तो विशेष इत्यपेक्षायामामिक्षा पदसानिध्यादामिक्षारूपो विशेष इत्यवगम्यते । यथाहः-'आमिक्षां देवतायुक्तां वदयेवेष तद्धितः । आमिक्षापदसान्निध्यात्तस्यैव विषयार्पणम् ॥ त । तथा   
पदस्याथः सवनान्ना प्रतीयते । तदर्थस्तद्धितेनैवं त्रयाणामेकवाच्यता ॥ इति.२ विधीयत इत्यर्थः ॥   
पाठा०-1 ऋत्वर्थत्वात् यथा.
_________________

प्रमेयविचारः अथ प्रमेयादिविचारः। तत्र वेदादिप्रमेयोऽर्थस्त्रिविधः क्रत्वर्थः, पुरुषार्थः, उभयार्थश्चेति । तत्र प्रयाजादिकं केवलं क्रत्वर्थः, फलं तत्करणं च पुरुषार्थः-यथा ज्योतिष्टोमादिः, वर्गश्च ॥ दध्यादि तूभयरूपं—'दना जुहुयात्' इति फलासंयुक्तवाक्येन त्वर्थत्वात् 'दध्नेन्द्रियकामस्य जुहुयात्' इत्यनेन फलाय विधानात्पुरुषार्थत्वात् । तदुक्तं-'एकस्य तूभयरूपत्वे संयोगपृथक्त्वम्' इति । संयोगो वाक्यं तस्य पृथक्त्वं भेदः । स चैकस्य उभयार्थत्वे नियामक इत्यर्थः।   
प्रयोजकत्वविचारः क्रत्वर्थे प्रयाजादौ ऋतुः प्रयोजकः । पुरुषार्थे फलं प्रयोजकम् । प्रयोजकत्वं नामानुष्ठापकत्वमित्यर्थः ॥   
विधिर्यदर्थं यदनुष्ठापयति स तत्र प्रयोजकः । दर्शादिविधिः खर्गार्थ दर्शादिकमनुष्ठापयतीति खर्गादिर्दर्शादौ प्रयोजकः । प्रया जादिविधिः प्रयाजान्दर्शाद्यर्थं अनुष्ठापयतीति दर्शादिः प्रयाजानां प्रयोजकः । दध्यानयनविधिः दध्यानयनमामिक्षार्थमनुष्ठापयति, न वाजिनार्थम् । आमिक्षार्थं दध्यानयनानुष्ठाने सति वाजिनस्य खतः सिद्धत्वात् । अत आमिक्षैव ध्यानयने प्रयोजिका, न वाजिनम् ।' 'पुरोडाशकपालेन तुषानुपवपति' इति तुषोपवापाङ्गत्वेन पुरोडाशकपालं विधीयते, तथापि तुषोपवापः कपालस्य प्रयोजको न भवति, पुरोडाशार्थमुपात्तेनैव कपालेन तुषोपवापसिद्धेः, किन्तु पुरोडाश एव कपालस्य प्रयोजक इत्यायूह्यम् । इति प्रमेयादिनिरूपणम् ॥   
पर क्रमनिरूपणम् अथ क्रमनिरूपणम् । ननु विधिना साङ्गं प्रधानं कर्तव्यत्या चोद्यते । तत्राङ्गानां प्रधानानां च कर्मणां बहुत्वात्क्रमेणानुष्ठानं साच्यम् । तत्क्रमनियामकं प्रमाणं किमिति चेत्,-न; श्रुत्यादीनामव क्रमनियामकत्वात् ।   
टिप्प०-१ उभयत्वमुभयरूपत्वम्. पूर्वमीमांसायाश्चतुर्थाध्याये तृतीयपादे चतुर्थ मन्त्रम. २ श्रुत्यर्थ-पाठ-स्थान-मुख्य-प्रवृत्त्याख्यानाम् । एषु च पूर्व पूर्व बलीयः,   
पाठा०-1 क्रत्वर्थत्वात् यथा ।

_________________

श्रुतिक्रमः तथा हि-अध्वर्युगृहपति दीक्षयित्वा ब्रह्माणं दीक्षयति' इत्यत्र क्त्वाश्रुत्या गृहपतिदीक्षानन्तरं ब्रह्मदीक्षेति श्रौतक्रमः ।   
अर्थक्रमः - 'अग्निहोत्रं जुहोति, यवागू पचति' इत्यत्र यवागूपाकस्य होमार्थ त्वेन पाकात्पूर्व होमस्य कर्तुमशक्त्यत्वात् पाठक्रमं त्यक्त्वाऽर्थक्रमः खीकर्तव्यः । अर्थः प्रयोजनं होमादिरूपं तदर्थ क्रमः अर्थक्रमः । तेन पूर्व पाकः पश्चाद्धोमः ॥   
पाठक्रमः 'समिधो यजति', 'तनूनपातं यजति' इत्यादौ विधिवाक्यपाठक्रमा देव समिदादियागानुष्ठानक्रमः ।   
स्थानक्रमः तथा ज्योतिष्टोमे औपवसथ्यमहरारभ्य क्रमेणानुष्ठेयानां अग्नीषो मीय-सवनीया-नुबन्ध्यानां पशूनां त्रयाणां साद्यस्काख्ये सोमयागे 'सह पशूनालभेत' इत्येकदाऽनुष्ठानलक्षणं साहित्यं बोधितम् , तदपि सवनी यस्य स्थाने विहितम् । तत्र प्राकृतक्रमं परित्यज्य सवनीयस्य स्थाने साहित्यविधानादादौ सवनीयपशोरुपाकरणम् , ततोऽनीषोमीयस्य, ततो ऽनुबन्ध्यायाः इति स्थानाक्रमः । सुत्यादिवसात्पूर्वमहरौपवसथ्यम् ।   
मुख्यक्रमः तथा दर्शे सान्नाय्यधर्माणां शाखाच्छेदादीनां पूर्वम् , आग्नेयधर्माणां निर्वापादीनां च अनन्तरं प्रवृत्तावपि मुख्ययोरामेयसान्नाय्ययागयो मध्ये आग्नेययागस्य पूर्वमनुष्ठानान्मुख्ययागक्रमेणादावानेयपुरोडा शस्य प्रयोजशेषाभिधारणम् , ततः पयसोऽभिधारणम् , इति मुख्य यागक्रमादभिधारणक्रमः।   
टिप्प०-१ प्रयाजशेषेण घृतेनाभिघारणमित्यर्थः. २ उपाकरणं देवतार्थत्वेन खीकरणम् । उपाकरणनियोजनप्रभृतीनां साहित्य सम्पादनीयम् । तत्र प्राजाप त्यानां सम्प्रति पन्नदेवताकत्वेनैकस्मिन्कालेऽनुष्ठानादुपपद्यते साहित्यम्, तदङ्गानां चैकस्मिन्कालेऽनुष्ठानमशक्यम् । नानेकेषां पशूनामुपाकरणमेकस्मिन्काले कर्तु शक्यम् । अतस्तेषां साहित्यमव्यवधानेन सम्पाद्यम् । अत एकस्योपाकरणं कृत्वा द्वितीयस्योपाकरणमिति प्राजापत्येष्वेक पदार्थ सर्वत्रानुष्ठाय द्वितीयपदार्थोऽनुष्ठेयः.mm

_________________

प्रवृत्तिक्रमः तथा 'सप्तदश प्राजापत्यान् पशूनालभते' इत्यत्र सप्तदशपशुद्रव्यक प्रजापतिदेवताकाः सप्तदश यागाः कर्तव्यत्वेन बोधिताः, तत्रोपाकर णाख्य आद्यः पदार्थो यतः कुतश्चिदारभ्य यत्र क्वचित् समापनीयः । नियोजनादिकं तु येन क्रमेण उपाकरणं प्रवृत्तं तेनैव क्रमेण कर्त व्यम् । कथम्-प्रकृतावनीषोमीयपशोरेकत्वेन उपाकरणमादौ कृत्वा द्वितीयक्षण एव नियोजनम् , तृतीयक्षण एव प्रोक्षणम् , व्यवधान प्रयोजकाभावात् । अत्र तु सप्तदशपशूनां सहानुष्ठेयत्ववचनात्प्रथ मतो यत्र क्वचित्पशौ कृतमुपाकरणं स्वाश्रयकर्तव्यनियोजनाय षोड शभिः क्षणैर्व्यवधानं सहते, न त्वधिकम् । तत्रोपाकरणक्रमेण नियो जनं प्रथमपशावकृत्वा पश्वन्तरे नियोजनं कृत्वाऽनन्तरं प्रथमपशौ नियोजनकरणे षोडशक्षणाधिकक्षणव्यवधानं शास्त्राननुमतमापद्येत । तन्निरासायोपाकरणं येन क्रमेण प्रवृत्तं तेनैव नियोजनादिकं कार्य मिति प्रवृतिक्रमः।   
इत्येवं श्रुत्यर्थ-पाठ-स्थान-मुख्य-प्रवृत्तिकमैरेव कर्मानुष्ठानम् । अन्यथा नुष्ठाने वैगुण्यमित्यलम् ॥   
इति श्रीकृष्णयज्वकृता
_________________
समाप्ता ॥   
टिप्प०-१खमुपाकरणम.   
-१खमुपाकरणम्. २ सहप्रयुज्यमानेषु प्रधानेषु सन्निपातिनामजाना   
कर्तव्ये द्वितीयादिपदार्थानां प्रथमानुष्ठितपदार्थक्रमाद्यः क्रमः स   
प्रवृत्तिक्रमः.६-०   
०-४   
१-८   
-कतिपयोपयोगिग्रन्थाः   
मू.रू.आ.प्रे.रू.आ. तत्त्वप्रदीपिका-चित्सुखी-श्रीमच्चित्सुखाचार्यमुनि   
रचिता,परमहंसप्रत्यग्रूपभगवत्प्रणीता, नयनप्रसादिनी व्याख्यासहिता ... ...   
०-१२ उपदेशसाहस्त्री-(गद्यपद्यात्मिका ) श्रीमद्भगवत्पादा   
चार्यविरचितोऽयमद्वैतसिद्धान्तग्रन्थोऽप्रतिमनिबन्धत्वेन विख्यातः सर्वत्र .... ... पातञ्जलयोगसूत्रम्-भावागणेशवृत्ति-नागोजीभट्टीय   
वृत्तिसहितम् ...   
.. १-४ ब्रह्मसूत्रशाङ्करभाष्यम्-भाष्यरत्नप्रभा-भामती-न्याय   
निर्णये( आनन्दगिरीये )ति टीकात्रयसहितम्   
...१८-० पञ्चदशी सटीक ...   
... ६-८ ०-१० योगवासिष्ठः-(भागद्वयात्मकः) वासिष्ठमहारामायणता   
त्पर्यप्रकाशव्याख्यासहितः प्रत्युपाहियते वेदान्तरसिकेभ्यः। जीवात्मैक्यादिदुर्बोधविषयाः सुगमदृष्टान्तैरत्र प्रतिपादितत्वा दपरो वेदान्तकल्पद्रुम इति प्रथितिरस्य .   
... २५-   
० २ लघुयोगवासिष्ठः-आत्मसुखकृतो वासिष्ठचन्द्रिकाटीका.   
सहितः, महायोगवासिष्ठस्य सारांशरूपेऽस्मिन्प्रन्थे ब्रह्मा स्मैक्यज्ञानादिक्लिष्टविषया अति सुलभतया प्रतिपादिताः ५-० महावाक्यरत्नावलिः-श्रीमत्परमहंसपरिव्राजकाचार्यराम   
चन्द्रयतिविरचितोऽपूर्ववेदान्तग्रन्थोऽयं सर्वसङ्ग्राह्य एव... ललितासहस्रनाम (मूलम्) ललितासहस्रनाम-भास्कररायप्रणीतसौभाग्यभास्कर   
भाष्यसहितम्   
... २-८   
...   
-०-   
८   
०   
-१   
2०-८   
निर्णय सागर-मुद्रणालय, मुम्बई २  