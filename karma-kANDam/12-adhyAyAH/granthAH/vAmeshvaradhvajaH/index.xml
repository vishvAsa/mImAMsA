<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;वामेश्वरध्वजः on मीमांसायां विश्वासटिप्पन्यः</title>
    <link>https://vishvAsa.github.io/mImAMsA/karma-kANDam/12-adhyAyAH/granthAH/vAmeshvaradhvajaH/</link>
    <description>Recent content in &#43;वामेश्वरध्वजः on मीमांसायां विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mImAMsA/karma-kANDam/12-adhyAyAH/granthAH/vAmeshvaradhvajaH/index.xml" rel="self" type="application/rss+xml" />
    <item>
      <title>न्यायपरिशिष्टपञ्चिका</title>
      <link>https://vishvAsa.github.io/mImAMsA/karma-kANDam/12-adhyAyAH/granthAH/vAmeshvaradhvajaH/nyAyaparishiShTapanchikA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mImAMsA/karma-kANDam/12-adhyAyAH/granthAH/vAmeshvaradhvajaH/nyAyaparishiShTapanchikA/</guid>
      <description>&lt;p&gt;[[न्यायपरिशिष्टपञ्चिका&#x9;Source: &lt;a href=&#34;https://www.ebharatisampat.in/read_chapter.php?bookid=ODU2MTU3MzgwNDMzMzUy&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;श्रीवामेश्वरध्वजकृता&lt;br&gt;&#xA;पञ्चिका&lt;br&gt;&#xA;&amp;ldquo;तमीशानं वन्दे तमिममथ वन्देऽक्षचरणं स्वसिद्धयै यावेतावनुगतिमितौ द्वावपि मिथः।&lt;br&gt;&#xA;&amp;hellip;&amp;hellip; &amp;hellip;&amp;hellip;. &amp;hellip;&amp;hellip;&amp;hellip;.. &amp;hellip;. ॥&lt;br&gt;&#xA;&amp;hellip;.. &amp;hellip;.. &amp;hellip;. निरुक्तिप्रिया वक्त्रं चुम्बति हन्त सन्ततमियं प्रौढीं समातन्वती। चित्ते चञ्चलता विमुच्य वचसि त्यक्तवा च तां फल्गुतां सानन्द&amp;hellip;&amp;hellip;. समाकर्ण्यताम्॥ अर्थोऽयं करुणावशादुदयनाचार्येण सूत्राक्षरात् आकृष्टः परिशिष्टके च (!) रचितः प्राज्ञैर्यदप्यूह्यते। क्वापि क्वापि किञ्चिदपि यद्वाच्यं न सम्बुध्यते मन्दैस्तद्विशदं विधातुमधुना वामध्वजो यत्नवान्॥ द्दृष्टाद्दृष्टाफलोच्चयेन जगतः पुष्टिं विधातुं क्षमा मूर्तीरार्तिभिदः प्रणम्य नियतः साष्टाङ्गमष्टावपि तुष्टयै शिष्टजनस्य शिष्टधिषणाकष्टस्य विच्छित्तये स्पष्टार्थैः परिशिष्टमेतदधुना स्पष्टीकरोम्यक्षरैः॥&lt;br&gt;&#xA;ननु लक्षणस्याध्यायार्थत्वेन प्रकृतलक्षणस्यापि प्रथम एवाध्यायेऽभिधातुमुचितत्वं इत्यत आह &amp;mdash;अथेति। चतुर्थाध्यायान्तरमित्यर्थः। जातिनिग्रहस्थानविशेषयोः सूत्रसमूहः प्रकरणं, तत्समूह आह्निकं तत्समूहाध्यायरुपग्रन्थव्युत्पाद्दतया लक्षणस्याध्यायार्थत्वेऽप्यवान्तरविशेषविवक्षया लक्षणाध्यायद्वपरीक्षाया अध्यायार्थत्वेऽपि अवान्तरविशेषविवक्षया परीक्षाध्यायत्रयवदित्यभिप्रायः।&lt;br&gt;&#xA;ननु,तथापि प्रथमानन्तरमेवास्त्वभिधानं कुतश्चतुर्थान्तरमित्यत आह&amp;ndash;अवसरत इति । इतानीमपेक्षितत्वादित्यर्थः। प्रमाणादिलक्षणनिरुपणसमनन्तरं प्रधानतया परीक्षाया बुभुत्सितत्वेन यथाकालमपेक्षिताभिधायी मुनिः परीक्षां समाप्य,अथ अपेक्षितस्य लक्षणमुक्तवानिति रहस्यम्। अध्यायोपाधिमाह&amp;mdash;कथकेति। कथकयोर्वादिप्रतिवादिनोरशक्तिः सम्यक् बोधविरहः तस्य लिङ्गविशेषो येन अशक्तिरवसीयते, तस्य लक्षणमसाधारणो धर्म इत्यर्थः। छलहेत्वाभासविलक्षणकथकाशक्तिलिङ्गविशेषलक्षणं इह उपाधिरिति बोद्धव्यम्। अन्यथा तयोरेवातिव्याप्तिः स्यात्। अभिमतञ्चैतत् पञ्चमाध्यायशास्त्रप्रणेतुः;कथमन्यथा तयोरन्यत्रान्तर्भूतनिग्रहस्थानस्वतन्त्रनिग्रहस्थानयोरपि जातिनिग्रहस्थानविशेषलक्षणं इह सूत्रकारो नावोचत्।&lt;br&gt;&#xA;ननु, पञ्चमाध्यायोपाध्यसङ्ग्रहात् प्रथमस्यात्रान्तर्भावो माभूत् प्रथमोपाधिना तु प्रमाणाद्दन्यतमलक्षणेन पञ्चमस्यापि सङ्ग्रहात् प्रथमपञ्चमसङ्करः इत्यत आह&amp;ndash;नेति। पञ्चमोपाधिना प्रथमासङ्ग्रहवत् प्रथमोपाधिनापि प़ञ्चमासङ्ग्रहादित्याशयः। यथोक्तकथकाशक्तिलिङ्गविशेषविशेषलक्षणविलक्षणप्रमाणाद्दन्यतमलक्षणस्य प्रथमाध्यायार्थत्वेन विवेचितत्वादिति । अत एवेति। पञ्चमाध्यायासङ्ग्रहादित्यर्थः। छलहेत्वाभासविलक्षणकथकाशक्तिलिङ्गविशेषलक्षणस्य पञ्चमाध्यायार्थत्वेनापेक्षितत्वादिति &amp;hellip;&amp;hellip;&amp;hellip;मपि प्राप्तं तथापि प्रेक्षावद्वादिना साधने वक्तव्ये तथापिधसाधनापरिस्फूर्तौ साधनानुकारित्वात् साधन&amp;hellip;. &amp;hellip;&amp;hellip; दूषणानुकारित्वाद्दूषणभ्रान्त्या वा विजिगीषुकथायामेकान्तपराजयाद्वारं सन्देहः,परपराजयो वेति बुद्ध्या दूषणाभासाज्जात्युपादानमुचितं इति हृदि निधाय आह्निकोपाधिमाह&amp;mdash;&amp;ndash;तत्रेति। जातिसामान्यलक्षणन्तु स्वव्याघातकमुत्तरम्। केवलं निरनुयोगविलक्षणवादिविवक्षितार्थासाद्दूषणे चेति बोद्धव्यम्। सामान्यलक्षणसंगृहीतजातिविशेषाणामानन्त्येन दुर्ज्ञानत्वाशङ्कायां सुज्ञानत्वप्रतिपादनाय न्यूनाधिकसंख्याव्यवच्छेदार्थं विभागसूत्रमित्याशयवानाह&amp;mdash;तद्विभागार्थमिति।&lt;br&gt;&#xA;दूषणसमर्थप्यसिद्धमिति। तद्दथा &amp;lsquo;देवदत्तो धनवान् नवकम्बलत्वात्&amp;rsquo;इत्युक्ते दूषणवाद्दाह&amp;mdash;&amp;lsquo;असाधकमिदमसिद्धत्वादि&amp;rsquo;ति । असिद्धत्वं दूषणसमर्थं भवति परमत्र(!)नूतननवकम्बले सिद्धं इत्यर्थः। अत्र कल्पितनवसंख्यायुक्तकम्बलाकल्पितनूतनकम्बलविषयतया छलकेवलनिरनुयोज्यानुयोगौ इति विवेचनीयम्। सिद्धमपीति। न च नियमानपेक्षप्रतिधर्मप्रतिरुद्धत्वादीनामसिद्धत्वात् कथं जात्युत्तरं सिद्धमिति वाच्यम्;सिद्धौ तात्पर्यविरहे सिद्धत्वेऽपि न समर्थमिति तात्पर्यादिति। सूत्रे संज्ञिनोऽश्रवणात् निर्विषयत्वं संज्ञायं माभूदित्याशयवान् अनुवृत्तेन संज्ञिनमात्रमाह&amp;ndash;अत्रेति। प्रत्यवस्थानं सर्वजातिसाधारणमिति मन्वानो विशिनष्टि&amp;ndash;साधर्म्येति। साधर्म्यवैधर्म्याभ्यामुपसंहारे साध्यसानप्रयोगे वादिना कृते ताभ्यामेव प्रत्यवस्थानं, प्रतिरोधाभिधानं प्रतिवादिन इत्यर्थः।&lt;br&gt;&#xA;प्रत्यवस्थानञ्च दूषणाभासरुपं तच्च सद्द्दूषणाकारमन्तरेण न भवति। अतः सद्द्दूषणानुकारित्वं दूषणाभासस्य दर्शयितुमुक्तं तद्धर्मेत्यादिपदम्।&lt;br&gt;&#xA;ननु तच्छब्दस्य पूर्वोपात्तपरामर्शित्वेन सर्वलोकसिद्धत्वात्, अत्र च पूर्वोपात्तं न किञ्चिदिति किं तदा पराभ्रष्टव्यमित्यत आह&amp;mdash;तदिति। किञ्चित्साध्यर्ममुद्दिश्य, किञ्चित्साधर्म्यं अभिदिधिषत इति पूर्वमुपात्तं साध्यमित्यभिप्रायः। स चासौ धर्मश्चेति विग्रहः। उपपत्तेरिति पदं पञ्चम्यन्ततया कैश्चित् व्याख्यातम्। तथाच साध्यधर्मविपरीतधर्मोपपत्तेः निश्चयात्पूर्वसाधनं बाधितमिति वाधचोदनाभासे प्रकृतजाती स्याताम्।सत्प्रतिपक्षचोदनाभासत्वं च विवक्षितं उत्तरसूत्रानुरोधात्। अतः षष्ठयन्ततया व्याचष्टे&amp;mdash;उपपत्तेरिति। यथैकं साध्यसहचरितं साधनमत्रास्ति तथापरमपि साध्यविपर्ययसहचरितमत्रोपलभ्यत इति तुल्यबलेन प्रतिरुद्धमसाधनमित्येव परस्य प्रत्यवस्थितेः साधर्म्येण प्रत्यवस्थानं साधर्म्यसमः, वैधर्म्येण प्रत्यवस्थानं साधर्म्य (वैधर्म्य!)सम इति मन्दमतीनां भ्रमो माभूत् इत्याह&amp;mdash;यथेति। साधर्म्येण प्रत्वस्थानं साधर्म्यसमो वैधर्म्येण प्रत्यवस्थानं वैधर्म्यसम इत्यर्थः। ननु जातेः प्रकृतत्वात् तत्सामानाधिकरण्येन साधर्म्यवैधर्म्यसमे इति स्यात्;न तु साधर्म्यवैधर्म्यसमावित्यत आह&amp;ndash;प्रतिषेधेति। प्रतिषेधरुपप्रत्यवस्थानलाभप्रयोजनेन पुल्लिङ्गनिर्देशः सूत्र इत्यर्थः।&lt;br&gt;&#xA;ननु प्रत्यवस्था &amp;hellip;..(!)उभयसम्भवे युक्तमेव वक्तुम्। न त्वेवमित्यत आह&amp;mdash;द्विधाहीति । प्रतीपमवस्थानं प्रत्यवस्थानं लोकप्रसिद्धं, न त्वन्यत् । तच्च वादिसाधनदूषणवत्स्वपक्षस्थापनरुपमपि भवति। परसाधनदूषणस्वपक्षसाधनयोः वादिसाधनप्रत्यवस्थितिरुपतया सर्ववादिसिद्धत्वात् प्रतिषेधसामानाधिकरण्येन पुंस्त्वं दर्शयता सूत्रकारेण &amp;lsquo;जातिदूषण&amp;rsquo;सामानाधिकरण्येन स्त्रीत्वनपुंसकत्वात् अभिधेयलिङ्गता सूचिता। तथा च साधर्म्यसमः प्रतिषेधः, साधर्म्यसमा जातिः, साधर्म्यसमं दूषणं इत्येवं सर्वत्र वेदितव्यम्। ननु तथाविधसाधर्म्यवैधर्म्याभ्यां प्रतिरोधाभिधानं सत्प्रतिपक्षदूषणेन जातिरुपे गतमित्यतिव्यापकताय लक्षणाभास इत्यत आह&amp;ndash;सामान्येति । स्वव्याघातोत्तरत्वे सति यथोक्तं इति बोद्धव्यम्। एवं सूत्रपदादिलक्षणपरताय व्याख्याय भाष्यवार्तिकोदाहरणे संग्रहीतुं अवान्तरभेदमाह&amp;ndash;प्रत्येकमिति। साधर्म्यसमा, सद्विषया, समीचीनसाधनविषया, असद्विषया, साधनाभासविषया, असदुक्तिका, उक्तिमात्रदोषेण वर्तमाना, वैधर्म्यसमाप्येवं इति विवेचनीयम्।&lt;br&gt;&#xA;सद्विषयोदाहरणन्तु शब्दो नित्य उत्पत्तिमत्वात् घटवदिति प्रयुक्ते जातिवाद्दाह&amp;ndash;यद्दनित्यघटसाधर्म्यात् उत्पत्तिमत्वात् अनित्यः, तदा नित्यसाधर्म्यात् अमूर्तत्वात् नित्यः प्राप्तः इत्यादिन्यायवार्तिककृतोक्तमित्याह&amp;ndash;तत्राद्देति। अत्र उत्पत्तिमत्वस्य व्याप्तिमपेक्ष्य प्रवृत्तस्य समीचीनत्वमिति सद्विषयत्वं जात्युत्तरस्येत्यर्थः। उत्पत्तिमदनित्यैकसाधर्म्यं नित्यैकवैधर्म्यं इति हि नियतम्। अमूर्तत्वन्तु नित्यसाधर्म्यं अनित्यवैधर्म्यमप्यनियतं इति सारम्। असद्विषयोदाहरणं वार्तिके नास्तीतिस्वयमेवाह&amp;ndash;द्वितीयोदाहरणं त्विति। स्पर्शशून्यत्वं अनित्यगुणकर्मगतत्वेनानेकान्तंअसाधनं इति तद्विषयजात्युत्तरं असद्विषयमिति बोद्धव्यम्।&lt;br&gt;&#xA;असदुक्तिकोदाहरणन्तु&amp;mdash;&amp;lsquo;आत्मा विभुत्वात् अकाशवत्&amp;rsquo;इत्यादि न्यायभाष्यकृतोक्तमित्याह&amp;ndash;तृतीयेति। अस्ति खल्वात्मनः क्रियाहेतुः गुणः, प्रयत्नो वाऽद्दृष्टं वा, लोष्ठस्यापि स्पर्शवद्वेगवदद्रव्यान्तरसंयोगः क्रियाहेतुर्गुणः इति नासिद्धिः। न च अन्यत्राप्यसद्विशषयत्वमेव, क्रियाहेतुगुणयुक्तत्वस्य निष्क्रियाकाशगमित्वेन सव्यभिचारित्वात् साधनाभासत्वं इति वाच्यम्। वस्तुतो जात्युत्तरस्य तथात्वेनेष्टत्वात् । इह च वस्तुतो जात्युत्तरं उक्तिमात्रेण दुष्टत्वात्। विभुत्वस्य निष्क्रियत्वेन व्याप्तत्वात्। विभुत्वं निष्क्रियैकसाधर्म्यं क्रियावत् वैधर्म्यमेवेति नियतमिति। न च यथा सद्विषयेऽपि उक्तिमात्रदोषेण असदुक्तिकत्वं, तथा सद्विषयत्वेऽपि उक्तिमात्रदोषेण असदुक्तिकत्वं इति वाच्यम्;उत्तरं च न जातिः, विभुत्वस्य निष्क्रियत्वेन स्वभावतः प्रतिबद्धत्वात् । नैतदुपेक्ष्य वार्तिककार उदाहरणान्तरमाहेति वदन् टीकाकारो व्यक्तं भा,ष्योदाहरणमेवेति दर्शितवान्। तत्कथमिदमुदाहरणम्!इत्यत आह&amp;ndash;उक्तिमात्रमिति। मूलप्रयोगस्य नियममपेक्ष्य प्रवृत्तस्य नियमानियमसंभवे यथाक्रमं सम्यक् दूषणासम्भवापरिपूर्तिभ्यां दूषणप्रयोगस्य च नियमेन नियममपेक्ष्य प्रवृत्तस्य नियमतो जात्युत्तरत्वं नियमस्य च सतोऽसतोऽनपेक्षा। यत्रासन्तं नियममनपेक्ष्य उत्तरं प्रवृत्तं, तत्र उक्तार्थोऽपि दुष्टो नोक्तिमात्रं दुष्टम्। यथा उदाहृतयोः अमूर्तप्रमेयत्वयोः द्वयोरपिअनैकान्तिकतया नियमरहितत्वात्। यत्र तु सन्तं नियममनपेक्ष्य उत्तरं प्रवृत्तं, तत्र नोक्तार्थोऽपि दुष्टः। अपि तु उक्तिमात्रं यथोदाहृतविभुत्वस्य निष्क्रियत्वेन स्वभावप्रतिवद्धकत्वात् तं च प्रतिबन्धं तिरस्कृत्य प्रवृत्तमुत्तरं इत्युक्तिमात्रमेव दुष्टं;नार्थः।&lt;br&gt;&#xA;नोक्तयर्थो विभुत्वम्। एतावता च वार्तिकोदाहरणतात्पर्यं ब्रुवता भाष्योदाहरणोपेक्षाउक्ता तात्पर्याचार्यैर्वाचस्पतिमिश्रैः। न पुनरिदमनुदाहरणमिति सारम्। उत्तरं च न जातिरिति वस्तुत इति बोद्धव्यम्। ननु यदि सदुत्तरमप्युक्तिदोषेण जातिरिति, किमिति तदा न टीकाकारः क्वचितथा नोक्तवानित्यत आह&amp;ndash;सदुत्तरमपीति। क्रियावानात्मा क्रियाहेतुगुणयोगात् लोष्ठवदिति प्रयुक्ते प्रतिद्दृष्टान्त उपादीयते&amp;mdash;क्रियाहेतुगुणयुक्तं आकाशमक्रियं द्दृष्टम्। तस्मादनेन प्रतिद्दृष्टान्तसमे टीका यदि पुनः इयमनैकान्तिकचोदना स्यात्। क्रियाहेतुगुणयुक्तस्यापि अक्रियत्वं द्दृष्टं यथाऽऽकाशस्येति। तत एतत्सदुत्तरं स्यात्;न त्वेवमेतदिति जातिरिति। स्पष्टैव तथा प्रकरणसमेऽपि टीका। स्वसाध्यनिर्णयेन परसाधनविघटनबुद्धया प्रतिवादिना साधनं प्रयुज्यमानं प्रकरणसमं जात्युत्तरं भवति। सत्प्रतिपक्षतया वादिन;साधनक्रमनिश्चायकं करोमीति बुद्धया प्रतिपक्षसाधनं प्रयुञ्जानो न जातिवादी;सदुत्तरवादित्वात्। सप्रतिपक्षया हेतुदोषस्य अनैकान्तिकत्वादिवत् उपपादितत्वात् इति वादिसाधनानधिकबलं साधनं सत्प्रतिपक्षतयैव व्यवतिष्ठमानं लोके द्दृष्टं, न तु बाधकतया द्दृष्टं, इष्टं वा शिष्टैः । तद्ददि तथाभूतसाधनाद्वाधेन प्रत्यवतिष्ठते तदा उक्तिमात्रेण जातिरिति स्फुटीकृतं टीकाकृतेति समुदायार्थः।&lt;br&gt;&#xA;&amp;hellip;&amp;hellip;यथा अनैकान्तिकत्वसत्प्रतिपक्षत्वसदुत्तरेऽपि सती जात्युत्तरतां गते उक्तिदोषेण, तथा विभुत्वं सदुत्तरमप्युक्तिदोषेण जात्युत्तरमपि समर्थितम्। संप्रति साधर्म्यवैधर्म्ययोः प्रतिधर्मत्वेन प्रतिधर्मसमैव जातिः सूत्रकारेणैकैव किं नोक्ता। किमर्थं वा अवान्तरभेदेन उक्ता इति हृदि निधाय उभयसमर्थनार्थमाह&amp;ndash;अप्रयोजकेति। वादी किलसमीचीनासमीचीनसाधनाभिधानात् सदसद्वादी;न त्वन्यतरनिश्चयतः। जातिवादी पुनः दूषणाभासाभिधानायासद्वाद्देवेति। तत्र साधर्म्येण नियमवता वैधर्म्येण वा तथाभूतेन नियमरहितसाधम्येर्वधर्म्याभ्यां वा प्रत्यवस्थिते वादिनि, प्रतिवादी यथाक्रमं दूषणासम्भवाभ्यामप्यसम्भवकारणाभ्यां वा प्रतिसन्दधानः, &amp;lsquo;सपक्षान्वितो धर्मेण गमकत्वेन त्वयेष्ट; तथा च विपक्षान्वितोऽपि सपक्षान्वितत्वात् गमकः, न तु विपक्षान्वयेन दूष्यत&amp;rsquo;इत्येवमभिमन्यमानः&#xA;&amp;ndash;तथा, &amp;lsquo;विपक्षव्यावृत्तौ धर्मो गमकतयेष्टः। तथा च सपक्षव्यावृत्तेऽपि विपक्षव्यावृत्तत्वात् गमको न तु सपक्षव्यावृत्त्या दूष्यत&amp;rsquo;इति अभिमन्यमानश्च सपक्षविपक्षान्वितेन धर्मेण साधर्म्येण, सपक्षविपक्षव्यावृत्तेन च धर्मेण वैधर्म्येण प्रत्यवतिष्ठमानः साधर्म्यवैधर्म्यसमजातिवादी भवतीति तात्पर्यम्।&lt;br&gt;&#xA;अक्षरार्थस्तु पक्षविपक्षसपक्षान्वितो धर्मः साधारणानैकान्तिकत्वात् सिद्धिमद्द्दूषणेऽपि(!)समर्थ इति वस्तुस्थितौ सत्यां दूषणसमर्थ इत्यत्र अप्रयोजकः सपक्षान्वयमात्रेणैव सिद्धिदूषणयोः पर्यवसायित्वात्। &amp;hellip;..अप्रयोजकश्चासौ विपक्षान्वयिधर्मश्च तद्वत्वं धर्मिणः । तस्य दर्शनमुपलब्धिः ज्ञानमिति यावत्। कारणमुत्पादकमाद्दायाः साधर्म्यसमाया उक्तेः इति । एवं विपक्षव्यतिरेके सति सपक्षव्यतिरेको न सिद्धुयपलब्ध्योः समर्थ इति वस्तुस्थितौ न दूषणसमर्थ इत्यत्र अप्रयोजको वा सपक्षव्यावृत्तिमात्रेणैव सिद्धिदूषणयोः पर्यवसायित्वात् । अप्रयोजकश्चासो सपक्षव्यतिरेकिधर्मश्चेत्यादि पूर्ववद्दोजनीमिति। अवान्तरविशेषविवक्षया साधर्म्यसम इति व्यवहारः शास्त्रे प्रवर्तेतेत्यत आह&amp;ndash;अन्यथेति।&lt;br&gt;&#xA;अत एव साधर्म्यसमवैधर्म्यसमयोः प्रतिधर्मसमव्यवहारमाश्रित्य प्रतिधर्मसमप्रकरणयोर्भेदं पृच्छसि कथं पुनरिति। साध्यधर्मविपरीतधर्मेण उभयत्र प्रत्यवस्थानात् प्रकरणसमा प्रतिधर्मसमैव प्रतिधर्मसमा वा प्रकरणसमैव इत्याशयः।&lt;br&gt;&#xA;एकदेशिमतेन भेदमाह&amp;mdash;इयमिति। प्रतिधर्मेण प्रत्यवस्थानाविशेषेऽपीयं प्रतिधर्मसमाबाधचोदनाभासो बाधोऽत्र दूषणमभिधीयते । अत्र युक्तिः&amp;mdash;तद्धर्मेति। साध्यधर्म विपर्ययोपपत्तेः निश्चयादिति पञ्चमी । तथा च बाधः सेति;प्रकरणसमा सत्प्रतिपक्षचोदनाभासा सत्प्रक्षत्वमिह दूषणं उच्यते । अत्रोपपत्तिः प्रक्रियेति। प्रक्रियत इति प्रक्रियमाणात्वसिद्धयर्थमिति तादर्थ्यषष्ठी । एवञ्च इह बाधचोदनाभासतया अन्यत्र सत्प्रतिपक्षचोदनाभासतया च मिथो व्यावर्तकधर्मभेदवत्तया भेद इत्यर्थः। भेदव्युत्पादनस्य तात्पर्यंआह&amp;ndash;एवञ्चेति।&lt;br&gt;&#xA;प्रतिधर्मेण बाधसत्प्रतिपक्षचोदनाभसाप्रतिपादनेन । प्रमाणान्तरेण प्रत्यक्षागमोपमानेन, बाधप्रतिरोधचोदनाभासोऽपि प्रदिपादित इत्यर्थः। एकदेशिमतं दर्शयित्वा टीकाकारवाचस्पति(मत)माह&amp;ndash;प्रत्युत्तरसूत्रेति। प्रत्युत्तरसूत्रं जात्युत्तरत्वव्यवस्थापकं,&lt;br&gt;&#xA;&amp;lsquo;गोत्वात् गोसिद्धिवत् तत्सिद्धिः&amp;rsquo;इति । अत्र विशेषं द्दोतयति दर्शयतीत्यर्थः। अविशेषे प्रत्यवस्थितस्य विशेषप्रदर्शनं उपयोगीति सारम्।&lt;br&gt;&#xA;अन्यत्र तु प्रकरणसमायाः प्रत्युत्तरे, &amp;lsquo;प्रतिपक्षात्प्रकरणसिद्धेः प्रतिषेधानुपपत्तिः प्रतिपक्षोपपत्तेः&amp;rsquo;इति अत्र प्रतिसाधनबाधमापादयतीति। न हि सत्प्रतिपक्षत्वे प्रतिपादिते प्रतिसाधनबाध उपयुज्यत इति रहस्यम्। एवं च व्याख्यातृविप्रतिपत्तेः सन्देहात् पृच्छति&amp;mdash;किमत्र तत्त्वमिति । किं पूर्वं अथ उत्तरं वा, तत्त्वं वास्तवं इत्यर्थः। एकदेशिमतं उत्तरसूत्रयोः सत्प्रतिपक्षबाधचोदनाभासत्वमेवार्थः प्रतिपाद्दत इति प्रतिज्ञाय प्रथमं प्रकरणसमानसत्प्रतिपक्षचोदनाभासेति व्युत्पादयति&amp;ndash;अन्यथेति।&lt;br&gt;&#xA;न हीति । प्रकरणसमायां हि यदि सत्प्रतिपक्षत्वं अभिधीयते, तदा,&amp;lsquo;मदीयं साधनं त्वदीयसाधनप्रतिरुद्धं, तदा मदीयेन बाधितं त्वदीयमिति न उत्तरं, उचितम्। अविशेषेण प्रत्यवस्थितस्य विशेष प्रदर्शनं अविशेषनिराकारमुचितं वक्तुमित्यर्थः। तुल्यबलेन पुनः वाधाभिधायिनो, &amp;lsquo;यथा मदीयानधिकबलेन त्वदीयेन मदीयं बाध्यते तथा मदीयानधिकबलेन मदीयेन त्वदीयमेव किं न बाध्यत इति प्रयुक्तं प्रतिसाधनेन बाधापादानं इति सारम्।&lt;br&gt;&#xA;ननु न प्रतिसाधनेन बाध आपाद्दते;अपि तु सत्प्रतिपक्षत्वमापाद्दते । तथा च नोक्तादोषावकाश इति आशङ्कय पूर्वोक्तं अनन्यथासिद्धत्वं द्दृढयति&amp;mdash;सत्प्रतिपक्षत्वञ्चेति। आपन्नमपि प्राप्तमपीत्यर्थः। यदि सत्प्रतिपक्षत्वे चोदिते द्वितीयवादिना, प्रथमवादी एवं ब्रूयात्;मदीयसाधनेन भवदीयसाधनं सत्प्रतिपक्षितमिति। एवं सत्प्रतिपक्षत्वं प्राप्तं वा न दोषाय;असाधनात्। साधनं हि सत्प्रतिपक्षदोषेण दूष्यते। न चेदं साधनं तत्साधनवात्सिद्धुयद्देशेनापि प्रवृत्तेः। प्रत्युत गुणाय । साधकं सत्प्रतिपक्षदोषेणासाधकमभिधीयते न त्वसाधकमिति ब्रुवता कश्चिदोषः शक्यो वक्तुं, प्रतिपाद्दसाधनस्यासाधनत्वाभिमानं वादिना गुण एवोच्यते सामान्यमात्रोपादानप्रवृत्तत्वात् इति यथा त्वदीयेन सत्प्रतिपक्षितं मदीयं साधनं;एवं मदीयेन प्रतिपक्षितं त्वदीयमप्यसाधनं इत्यभिमतमेव आपाद्दते न त्वन्यत्।&lt;br&gt;&#xA;एवं प्रकरणसमायाः प्रत्युत्तरसूत्रपर्यालोचनेन सत्प्रतिपक्षचोदनाभासत्वं निरस्य प्रतिधर्मसमायाः तथैव बाधचोदनाभासत्वं निराकरोति&amp;ndash;न चेति । समबलेन बाधाभिधायिनः प्रतिवादिनो व्याघातं विरोधमुपेक्ष्य परिहृत्य विशेषप्रदर्शनं ज्यायः युक्तमित्यर्थः। उद्भटापराधः परिस्फूर्तिदोषः। तस्योपेक्षणं अन्येनानुद्भावनं अयोगः अयुक्ततेत्यर्थः। एवं तावत् प्रत्युत्तरसूत्रविरुद्धत्वानुकूलत्वाभ्यां पूर्वोत्तरमत्र परिहारस्वीकाराविति सामर्थ्यैकदेश्युक्तययुक्तिं विपर्ययेण व्याचष्टे&#xA;&amp;mdash;-तद्धर्मेति।&lt;br&gt;&#xA;तद्धर्मविपर्ययोपपत्तेरिति पदं पञ्चम्यन्तं प्रक्रियासिद्धेरिति च षष्ठयन्तमिति त्वयोक्तम्। तस्य विपर्ययः पूर्वपदं षष्ठयन्तमुत्तरपदं तु पञ्चम्यन्तं इति न कश्चित्विरोधः। यच्च भेदव्युत्पादनस्य तात्पर्यमुक्तं तदपि विपर्ययेण शक्यमेव वक्तुं इति दर्शयति&amp;mdash;प्रमाणान्तरेति। यथानुमानेन बाधप्रतिपादनेन प्रमाणान्तरेण प्रत्यक्षादिनापि बाधः प्रतिपादितोऽनुमानपत्प्रत्यक्षादेरपि प्रमाणत्वाविशेषात्, तथानुमानेन प्रतिरोधप्रतिपादनेन प्रमाणान्तरेण प्रत्यक्षादिनापि प्रतिरोधः प्रतिपादितोऽनुमानवत् प्रत्यक्षादेरपि प्रमाणत्वाविशेषात् इति अभिप्रायः। अनुमानेन बाधप्रतिरोधौ भाष्यवार्तिककाराभ्यां उक्ताविति प्रत्यक्षेण बाधप्रतिरोधौ यथा भवतः, तथा दर्शयति यथाहीत्यादिना नचास्ति कश्चिद्विशेष इत्यन्तेन । प्रत्यक्षेण बाधप्रतिरोधावुदाहृत्य शब्दोपमानाभ्यां बाधप्रतिरोधावतिदेशेन दर्शयति&amp;ndash;एवमिति।बाधप्रतिरोधचोदनाभासत्वं शब्दोपमानयोरपि द्रष्टव्यमित्यर्थः। तद्दथा&amp;ndash;&amp;lsquo;पित्ताद्दन्तरितसितिमानं शङ्खमुपलभ्य, शुक्लोऽयं शंखत्वादितरशंखवत्&amp;rsquo; इति प्रयुक्ते जातिवाद्दाह&amp;ndash;&amp;lsquo;नायं शुक्लः, पीतः शङ्खः&amp;rsquo;इत्यागमबाधित्वात् । न चेदिदं बाधकं, त्वदनुमानमपि न साधकं प्रमाणत्वेनाविशेषादिति, तथा प्रतिरोधेनापि प्रत्यवतिष्ठते यावत् अनुमानात् शुक्लः, आगमात् पीत एवायं कस्मान्न स्यात्;अस्तिच सोऽत्र;&amp;lsquo;पीतः शङ्खः&amp;rsquo; इति केनचित् उक्तत्वादिति। &amp;lsquo;अयं पिण्डो गौः सास्नावान् इतरगोवत्&amp;rsquo;इति प्रयुक्ते, नायं तथा &amp;lsquo;गोसद्दृशो गवय&amp;rsquo;इति उपमानबाधितत्वात्। न चेदिदं वाधकं त्वदनुमानमपि न साधकं प्रमाणत्वेनाविशेषादिति । तथा च प्रतिरोधेनापि प्रत्यवतिष्ठते यावत् अनुमानात् गौरुपमानात् गवय एवायं कस्मान्न स्यात्?अस्ति च &amp;lsquo;गोसद्दृशो गवय&amp;rsquo;इत्युपमानं न चास्ति कश्चिद्विशेष इति ।&lt;br&gt;&#xA;ननु प्रत्यक्षागमोपमानैः प्रतिरोधो न जातिः; किन्तु केवलनिरनुयोज्यानुयोग इत्याशंक्य परिहरति&amp;ndash;न चायमिति। जातिद्वारकनिरनुयोज्यानुयोगोऽभिमत इति तद्यवच्छेदार्थं केवलेति पदम्। प्रत्यक्षादेरुदाहृतस्याभासत्वाद्विसंवादित्वेन प्रमाणत्वानुपपत्तेः सर्ववादिसिद्धत्वान्न तेन प्रतिरोध इति रहस्यम्।&lt;br&gt;&#xA;ननु यत्र प्रत्यक्षादय आभासाः तत्र केवलनिरनुयोज्यानुयोगोऽस्तु;मा भूज्जातिः। यत्रपुनः प्रत्यक्षादयः प्रमाणभूताः विशेषेऽप्यतिरस्कारेण तत्र सदूषणमित्यास्ताम्। यत्तु प्रमाणभूतैः प्रत्यक्षादिभिः विशेषतिरस्कारेण प्रतिरोधाभिधानं तत्र निरनुयोज्यानुयोगः । नापि सद्द्दूषणमित्यागमेनापि उक्तिमात्रदोषेण जात्युत्तरत्वमुपगन्तव्यमित्याह&amp;mdash;अनाभासत्वेऽपीति। एवमुक्तेः न चास्तीति कश्चिद्विशेषः इत्येवमभिधानस्य। जात्युत्तरत्वेन दुष्टत्वात् दुष्टत्वेन व्यवस्थापितत्वात्। अत एवाह&amp;mdash;अनुमानवत्। यथा&amp;ndash;&amp;lsquo;क्रियावानात्मा क्रियाहेतुगुणयोगित्वात्&amp;rsquo;इत्युक्ते अनुमानेन प्रमाणभूतेन &amp;lsquo;निष्क्रिय आत्मा बिभुत्वात् आकाशवत्&amp;rsquo;इति । नचास्ति कश्चिद्विशेष इत्येवमुक्त्वा प्रतिरोधाभिधानं जातिरिति व्यवस्थापितम्।तथाऽन्यत्रापि प्रमाणरुपप्रत्यक्षादिना सत्प्रतिपक्षत्वाभिधानं उक्तिदोषेण जातिरिति किं नावबुध्यसे । अन्यथा उक्तिदोषेणानुमानेनापि प्रतिरोधाभिधानं जातिरित्यपि न स्यात्। व्यवस्थितं च तदिति सर्वं निरवद्यम्।&lt;br&gt;&#xA;यदि च प्रत्यक्षाद्दाभासेन प्रतिरोधाभिधानं निरनुयोज्यानुयोगो;न जातिरिति तदा प्रत्यक्षाद्दाभासेन बाधाभिधानमपि निरनुयोज्यानुयोगो न जातिरिति। यदि चोक्तदोषेण प्रमाणभूतप्रत्यक्षादिना न बाधप्रतिरोधाभिधानं जातिरिति, तदा प्रमाणान्तरबाधचोदना भासोऽप्येवं सङ्गृहीतः स्यादिति रिक्तं वचः;विषयाभावात् न ह्याभासानाभासाभ्यां प्रमाणान्तरमस्तीति आशयवानाह&amp;mdash;तथात्वेऽपि चेति। बाधोऽपि भवदभिमतो न सङ्ग्राह्यः। प्रतिरोधासङ्ग्रहवत् बाधस्यापि असङ्ग्रहः;तुल्ययुक्तिकत्वात्। उक्तप्रकारेण बाधसङ्ग्रहवत्प्रतिरोधसङ्ग्रहः तुल्ययुक्तिकत्वात् इत्याशयवान उपसंहति&amp;mdash;तस्मादिति। इयमिति प्रतिधर्मसमा । सेति प्रकरणसमेत्यर्थः।&lt;br&gt;&#xA;ननु, सेयं जातिर्विशेषहेत्वभावं दर्शयति । &amp;lsquo;विशेषहेत्वभावाच्च अनैकान्तिकचोदनाभास इति&amp;rsquo;न्यायवार्तिकविरुद्धत्वात् कथमियं सत्प्रतिपक्षजोतनाभासेति हृदि निधाय वार्तिकं यथाश्रुतं अनुपपन्नं इत्यन्यथा व्याचष्टे&amp;mdash;अनैकान्तिकचोदनाभासवार्तिकं त्विति। साधनगतमिति। साधनं कृतकत्वादि । तद्गतं तत्सम्बद्धं समानधर्मत्वं समानधर्मत्वं(!)प्रमेयत्वादि धर्ममपेक्ष्य उक्तमनैकान्तिकत्वं इति । किमिति स्वरसभङ्गेन व्याख्यायत इति मुख्यबाधं दर्शयदि&amp;mdash;न त्विति&amp;ndash;न द्वितीयसाधनमपेक्ष्येत्यर्थः। कुत इत्यत आह&amp;ndash;तद्वयभिचारेति। तेन तदद्वितीयेन साधनेन व्यभिचारानुद्भावनात्। नहि कृतकत्वादेः प्रथमसाधनस्य द्वितीयेन साधनेन अनैकान्तिकत्मुद्भावितम्। न हि कृतकत्वादयोऽनित्यादिषु विपक्षगामिन इति प्रतियोगस्यार्थ इति उन्मत्तोऽप्याह। तस्मान्मुख्यार्थासम्भवात् अन्यथावार्तिकं व्याख्यातमिति। एवं व्याख्यान परितोषोऽनैकान्तिकशब्द एव सत्प्रतिपक्षत्वाह यथा तथा दर्शयति&amp;mdash;अनिर्णायकार्थो वेति। एकस्मिन्नन्ते नियतः प्रयोग इति द्वितीयपक्षप्रयोगस्यापि सम्भवादित्यर्थः। तथा च अनैकान्तिकशब्देन सत्प्रतिपक्षत्वेमेवाभिधीयत इत्युक्तं भवतीति न वार्तिकविरोधोऽपि। पञ्चमाध्यायसूत्राणि व्याख्याय, &amp;ldquo;लक्ष्यं लक्षणं उत्थितिः स्थितिपदं मूलं फलं पातनं&amp;rdquo; इत्याद्दुपसंहरिष्यति। तत्र लक्ष्यं लक्षणञ्चोक्तम्। उत्थित्यादिपञ्चकं वक्तुमुपक्रमते&amp;ndash;तदनयोरिति। साधर्म्यसमयोरित्यर्थः। प्रतिसाधनं द्वारं उत्थितिः। प्रतिसाधने सति तद्ज्ञानविवक्षादिक्रमेण वचनं उत्तिष्ठतीति व्युत्पत्या स्थितिपदमाह&amp;ndash;हेतुरिति। हेतुः वाद्दुक्तसाधनं जात्युत्तरस्थितेःपदं आश्रयः । न ह्यसति साधनप्रयोगे जात्युत्तरं प्रवर्तते। सत्प्रतिपक्षत्वं आरोप्यम्। परमार्थतोऽसन्तं नियममपेक्ष्यागृह्यमाणिविशेषतया सत्प्रतिपक्षत्वं परमार्थतो दूषणं अनैकान्तिकादिवत् इष्टं यत्र नियमतिरस्कारेण सत्प्रतिपक्षत्वं उच्यते तत्रारोप्यं इत्यर्थः। मूलस्यासाधरणकारणस्य उक्तत्वात् फलमाह&amp;ndash;तद्भान्तिरिति। मूलं किमिति नोक्तमिति भ्रमं निवारयति&amp;ndash;कारणमिति। साधारणमप्रयोजकविपक्षान्वयि इत्यादिना। एवं सर्वजातिषु वेदितव्यम्। संक्षेपत उक्तिक्रममाह &amp;mdash;यदीति।&lt;br&gt;&#xA;नन्भ्यस्तशास्रा नैवंविधान्युत्तराणि ब्रुवत इत्युक्तेरसम्भवमाशङ्कयाह&amp;mdash;प्रमाद इति। ज्ञातशास्त्राणामपि प्राक्तनदुरितसम्पत्तिवशेन सभाक्षोभात्सदुत्तरापरिस्फुरणे सर्वथा वंचन एकान्तपराजयः स्यात्, एकान्तपराजयत्वाद्वरं सन्देहोऽस्त्विति विषमसमरनिस्तारायासदुत्तराभिधानमपि उचितमिति। इदमपि सदुत्तरमपि बुद्धिः प्रमादः । उक्तानुरुपं उत्तरं प्रतिभानं प्रतिभा;तस्याः क्षयः सदुत्तरापरिस्फुरणमित्यर्थः।&lt;br&gt;&#xA;जात्युत्तरस्य दूषकत्वेन पराभिमतस्य दूषकत्वखण्डनं शातनमिव वक्तुमुपक्रमतेदुष्टत्वमूलं त्विति। साधारणं सर्वासु जातिषु वर्तमानम्। असाधारणं क्वचिद्वर्तमानं, वर्तमानञ्च कुतश्चिदिति। युक्ताङ्गहीनत्वं नियमरहितत्वम्। अयुक्ताङ्गाधिकत्वं नियमरहितस्य गमकत्वम्। अविषयवृत्तित्वं सत्प्रतिपक्षस्य दूषणस्य अगृह्यमाणविशेषो विषय इष्टः। न&lt;br&gt;&#xA;गृह्यमाणविशेषोऽपि । सोऽपि विषय इत्यविषयः। अविषये वर्तमानत्वमित्यर्थः। युक्ताङ्गहीनत्वप्रदर्शनेन साक्षादयुक्ताङ्गाधिकत्वाविषयवृत्तित्वे अपि सूचिते। अत एवाह&amp;ndash;सूत्रभिति। अयुक्ताङ्गाधिकत्वाविषयवृत्तित्वयोः सूचनादित्यर्थः। ननु जात्युत्तरेण प्रत्यवस्थिते वादिनि वादिना कथं प्रत्युत्तरयित्वं, किं गोत्वाद्गोसिद्धिवदित्यादि सूत्रपाठेन (!)अथ जात्युत्तरं एतत् इति वा । उभयथापि दूषणोद्धाराप्रतीतेरित्यत आह&amp;ndash;इहैवमिति। उभयमिति जातिः साधनञ्चेत्यर्थः। जातिप्रयोगेण साधनं, दूष्यते नान्यथा । जातिश्च स्वयं सती साधननिराकर्त्री ।न च स्वयमसती। स्वोक्तयुक्तया न वा;सत्यां दूषणत्वव्यवस्थापनादिति भावः।&lt;br&gt;&#xA;मा भूज्जात्याः स्थापनदूषणं दूषणान्तेरेण दूषितं साधनं वेत्यस्त्वित्यत आह&amp;mdash;-दूषणान्तरेति । तदेवेति । दूषणान्तरमेवेति;जातेरन्यदित्यर्थः। उभयथापीति। यदि जातिरदूषणमन्यच्च दूषणमित्युभयप्रकारेण । इदमिति जात्युत्तरमित्यर्थः। प्राकारान्तरेण दूषणाभिमतमदूषणमित्याह&amp;mdash;यद्वेदमिति। प्राकारन्तरेण व्याघातमाह&amp;ndash;यद्वेदमिति।&lt;br&gt;&#xA;उत्कर्षणमुत्कर्षः, अपकर्षणमपकर्षः, विकल्पनं विकल्पः, इत्येवंभावत्वं उत्कर्षादीनां स्पष्टम्। वर्ण्यादीनां तु कर्मव्युत्पत्त्या लोकप्रसिद्धानां लक्षणोपयोगिभावं न प्रतीयत इति सन्दधानो व्याचष्टे&#xA;&amp;mdash;-वर्ण्येति । उत्कर्षेणापकर्षेण वर्ण्यत्वेनावर्ण्यत्वेन विकल्पेनोत्तरनिरपेक्षेण प्रत्वस्थानमिति निरुक्तिरेवामूषां लक्षणमित्याह&amp;mdash;समाख्येति। एवं साध्यत्वेन प्रत्वस्थानं किन्वितरसापेक्षमाणा। अतोऽभिन्नमाह&amp;ndash;उभयेति। यदि निरुक्तिरेव लक्षणं तर्हि निरुक्तिपदान्येव सन्तु, किमिति इतरपदोपादाने नेत्यत आह&amp;mdash;साध्येति। अत एव पूर्वमुक्तं, &amp;ldquo;कारणादिप्रतिसन्धानाय पृथग्लक्षणारम्भ&amp;quot;इति । अतिप्रसङ्ग इत्थंभूतः। यद्दुत्कर्षादीनां प्रत्यवस्थानं उत्कर्षादिसमः तदा द्दृष्टान्तेऽपरिद्दृष्टस्यापि धर्मस्यात्र यत्र क्वचन द्दृष्टस्य साध्य उत्कर्षप्रसङ्गः। न तु नियमेन द्दृष्टान्तद्दृष्टस्य। लोके च द्दृष्टान्तद्दृष्टस्योत्कर्षः साध्ये भवति, नान्यथेति प्रदर्शनेन अतिप्रसङ्गो वार्यत इत्यर्थः। न केवलमेतदर्थं, किन्तु अन्यार्थमपीत्यत आह&amp;mdash;जनकेति। एतदेव स्पष्टयति &amp;mdash;न हीत्यादिना।&lt;br&gt;&#xA;शिष्यबुद्धिविवर्धनार्थं धर्मविकल्पं प्रश्नपूर्वकं आदर्शयदि&amp;mdash;कः पुनरित्यादिना। व्याप्यव्यापकयोः अन्यतरेणेति। व्याप्येन कृतकत्वादिना, व्यापकेन अनित्यत्वादिना धर्मान्तरस्य रुपादिमत्वा&amp;hellip;..श्रौत्रत्वादेः द्दृष्टान्ते योगो द्दृष्टः, साध्ये च वियोगो द्दृष्ट इत्यर्थः। उदाहरणपूर्वकं कारणादिकं दर्शयति&amp;mdash;अनित्यमित्यादिना। ननु, यथा साधर्म्यसमा त्रिधा तथा किमुत्कर्षसमापि!नेत्याह&amp;mdash;द्विधा चेति। एतेन उक्तिमात्रदूषणमत्र न सम्भवतीति दर्शितम्। एवंप्रकारोक्तीनां परमार्थतः सदुत्तरत्वानुपपत्तेः, सदुत्तरत्वे च उक्तिमात्रदोषेणपरमार्थतः जातिरिति पूर्वमुक्तमिति न प्रस्मर्तव्यम्‌। व्यापकत्वाभिमानेनेति। परमार्थतो व्यापकत्वं नास्ति, किन्तु दूषणवादिना अभ्युपेतव्यापकत्वेनेत्यर्थः। एकधर्मेति। व्यापकाभिमतधर्मनिवृत्त्या साध्यधर्मिणि सिसाधयिषितहेत्वोरन्यतस्यापकर्षोऽपकर्षसम इत्यर्थः। ननुयद्देवं तदा &amp;ldquo;शब्दोऽरुप इति घटोऽप्येवं इत्यपकर्षसम&amp;quot;इति वार्तिकं कथमित्याशङ्कययथाश्रुतं न कथमपि सङ्गच्छत इति दर्शयति &amp;mdash;दार्ष्टान्तिक इति ।&lt;br&gt;&#xA;द्दृष्टान्तगृहीतव्याप्यव्यापकयोः धर्मिणि दार्ष्टान्तिके व्याप्यदर्शनेन व्यापकप्रसञ्जनं व्यापकाभिमतनिवृत्त्या व्याप्यनिवृत्तिरुत्कर्षापकर्षौ लोकसिद्धौ, सम्भवदुक्तिक्तात्वात्;नान्यथा, असम्भवदुक्तिकत्वादिति वार्तिकोदाहरणं अनुदाहरणमित्यर्थः। ननु मा भूद्धार्तिकादाहरणम्। लोष्टः क्रियावान् अविभुर्द्दुष्टः;काममात्मापि क्रियावानविभुः अस्त्विति भाष्योदाहरणमपकर्षसमोऽस्त्विति हृदि निधाय तदपि नोदाहरणमिति प्रतिपादयति&amp;mdash;धर्मान्तरापकर्षे चेति। धर्मिण्यात्मनि क्रियाहेतुगुणयोगेन क्रियावत्वे साध्ये साधनापेक्षया धर्मान्तरं विभुत्वं तस्यापकर्षे क्रियमाणे प्रकृतादूषणे यथा प्रकृतानुमानस्यानेन न किञ्चित् दूषणमुच्यते तदार्थान्तरं;प्रकृतेनासम्बन्धात्।&lt;br&gt;&#xA;ये तु अविभुमात्मानं मन्यन्ते तान्प्रत्यनिष्टभ्रमेण इष्टापादानं मतानुज्ञेति मन्तव्यम्। न त्वेवमपि जातित्वं भविष्यतीत्यत आह&amp;mdash;जातेश्चेति। छलं जातिः आभासोऽनवसरग्हणमिति हि निरनुयोज्यानुयोगः तस्य भेदः छलादित्रयान्यत्वम्। ततोऽर्थान्तरत्वात् मतोऽनुज्ञातश्चेत्यर्थः। स्वव्याख्याने प्रकृते दूषणमाह&amp;ndash;सिषाधयिषितेति। स्वव्याख्यानस्य व्याख्यात्रन्तरसम्मतिमाह। अत एवेति।&lt;br&gt;&#xA;ननु भाष्यवार्तिकोदाहृरणोपेक्षोक्ता । तद्व्याख्यानं न युक्तेत्यत आहा&amp;mdash;तस्मादिति। अपकर्षसममात्रप्रदर्शनपरे भाष्यवार्तिके व्यापकाभिमतधर्मनिवृत्त्या साध्ये सिसावयिषितहेत्वोरन्यतराकर्षसूचके इति तात्पर्यम्। न केवलमस्माकमेवमभिमतं, वाचस्पतेरपि सम्मतमित्याह&amp;mdash;कार्यसभायां त्विति।&lt;br&gt;&#xA;एवमिति। तद्ददि पक्षवत् संशयसमानविषयहेतुमानयं तर्हि साध्यधर्मवत्तया ख्यापनीयः स्यात्। न हि साध्यविकलो द्दृष्टान्तो नाम। अथ न, तथापि पक्षविवक्षितहेतुरुपवत्तया ख्यापनीयः, न हि साधनविकलो द्दृष्टान्तः स्यात् इति, तद्ददि पक्षवत् प्रवृत्तसाध्यज्ञापनशक्तिमानयं व्याप्तिग्राहकप्रमाणविरहविषयहेतुमानयं स्वरुपविशेषनिष्ठहेतुमानयमिति सर्वत्र तर्हीत्यादिः, न हि साधनविकलो द्दृष्टान्तः स्यात् इत्यन्तो ग्रन्थः बोद्धव्यः । साध्यसाधनविकलत्वे द्दृष्टान्तदोषौ साध्यविकलपपक्षे साध्यानन्वयो विरुद्धत्वं, साधनविकलपक्षे विपक्षादिव सपक्षादपि व्यावृत्तत्वेनासाधारणत्वमिति विवेचनीयम्।&lt;br&gt;&#xA;इयमेवेति । यथा पक्षविवक्षितहेतुरुपवत्तया सिद्धयसिद्धिभ्यां साध्यसाधनधर्मवत्तया द्दृष्टान्तः ख्यापनीयः;अन्यथा यथाक्रमो साध्यसाधनविकलत्वविरुद्धत्वासाधारणत्वापत्तिः;तथा द्दृष्टान्ते विवक्षितहेतुरुपवत्तया सिद्धयसिद्धिभ्यां साध्यवत्तया ख्यापनीयः पक्ष इत्यर्थः। तदिदमिति। द्दृष्टान्तविवक्षितहेतुविशेषरुपमित्यर्थः। हेतुरित्यादि। आदिग्रहणात् पक्षमात्रवच्छिन्नस्य न सपक्षावच्छेद इति व्याप्यत्वासिद्धिर्बोद्धव्या। हेतोर्धर्मान्तरमिति। यथा कृतकत्वस्य, साध्यानित्यत्वापेक्षया अन्यो धर्मो द्रव्यत्वादिः धर्मान्तरम्। तं प्रति व्यभिचारः कृतकत्वस्य, द्रव्यत्वे साध्ये द्रव्यविपक्षगतत्वेन व्यभिचारित्वात्। धर्मान्तरस्य प्रमेयत्वादेः साध्यनित्यत्वं प्रति व्यभिचारः स्पष्टः। धर्मान्तरस्यैवेति। प्रकृतसाधनापेक्षयान्यस्यैवेत्यर्थः। धर्मान्तरं प्रकृतसाध्यव्यतिरिक्तमित्यर्थः। हेतोर्धर्मान्तरं प्रति व्यभिचारोऽनेकप्रकार इत्याह&amp;ndash;स चेति । क्रियाहेतुगुणयोगेन आत्मनि क्रियावत्वे साध्ये भाष्यकृतोक्तं, &amp;ldquo;क्रियाहेतुगुणयुक्तं किञ्चिद्गुरु, यथा लोष्टः किञ्चिल्लघु यथा वायुः&amp;quot;इत्याह&amp;mdash;यथेति। कृतकत्वेनानित्यत्वे साध्ये वार्तिककृतोक्तं &amp;ldquo;सत्येतस्मिन्नुत्पत्तिधर्मकत्वे, विभागजः शब्दो, न विभागजो घटः विभागजाविभागजविकल्पवत् नित्यानित्यविकल्प इत्याह&amp;mdash;यथा वार्तिक इति । वाङ्गमनसौ नित्ये कृतकत्वादित्युक्ते यथा वचसि न मूर्तत्वं इति मूर्तामूर्तव्यभिचारः कृतकत्वस्येत्याह&amp;mdash;साध्यमात्रेति। हेतोर्धर्मान्तरं प्रति व्यभिचारं प्रपञ्चतः प्रतिपाद्द धर्मान्तरस्य साध्यधर्मं प्रति व्यभिचारं विवृणोति&amp;mdash;अनयैवेति। उदाहरणं सुव्यक्तम्। तृतीयां विधां विवृणोति&amp;ndash;एवमेवेति । कृतकत्वेनानित्यत्वे साध्ये द्रव्यत्वं धर्मान्तरं यथा उष्णत्वमनुष्णत्वं धर्मान्तरं व्यभिचारतीति सुबोधमिति । ननु साध्यद्दृष्टान्तयोरिति सूत्रं एकामेव विधां दर्शयति न तूक्तानेकविधां इत्यत आह&amp;ndash;तदत्रेति। द्दृष्टान्तयोः साध्ययोः विकल्पादिति प्रत्येकं साध्यद्दृष्टान्तयोरिति समुदायेनोपलक्षकत्वेन व्यभिचारोपलक्षकत्वेन उक्तानेकप्रकारसङ्गह इत्यर्थः। तदिदमिति। यत्रकुत्रचित् यस्यकस्यचित् व्यभिचारदर्शनमित्यर्थः। उभयसाध्यत्वमिति । सिसाधयिषितसिद्धयोरुभयोः साध्यत्वं अनुमेयत्वम्। एतदेव प्रश्नपूर्वकं चकारसमुच्चीयमानसाध्यद्दृष्टान्तधर्मविकल्पप्रदर्शनपुरस्सरं दर्शयति&#xA;&amp;mdash;किंपुनरित्यादिना साध्यात्वमित्यन्तेन । तस्मादिति। साध्यद्दृष्टान्तयोः धर्मविकल्पात् उभयसाध्यत्वाच्चोक्तरुपादित्यर्थः। अनुमानेति । उपन्यस्तानुमानप्रयोगप्रसञ्जनमित्यर्थः। नन्वनुमानं साध्यसिद्धये प्रयुज्यते न तु सिद्धपक्षहेतुद्दृष्टान्तसिद्धय इति सर्वजनसम्प्रतिपन्नम्। तत्कथमेतदनुमानप्रयोगप्रसञ्जनोक्तिरिति शङ्कते&amp;ndash;कथमेतदिति।जातिवादिनोऽनुशयमुद्धारयन् परिहरति लिङ्गस्येति । तदिति। साध्यमित्यर्थः। तस्येति। साध्यस्येत्यर्थः। ननु तत्प्रतिपत्तिजनकत्वं लिङ्गधर्मः। अनुमेयत्वं च लिङ्गिधर्मः। न च लिङ्गलिङ्गिनोरेकत्वं प्रामाणिकजनसम्मतम्। तत्कथं सामानाधिकरण्यम्! इत्थं लिङ्गजनितप्रतीतिविषयत्वं तत्तप्रतिपत्तिजनकत्वं विवक्षितम्। तच्च लिङ्गिधर्मः लैङ्गिकप्रतीतेर्लिङ्गिविषयत्वादिति न किञ्चितनुपपन्नम्। किमतो यद्देवमित्यत आह&amp;ndash;तच्चेति । द्दृष्टान्ते साध्यप्रयोजकं लिङ्गमवगम्य धर्मिण्यपि तत्प्रयोजकत्वेन उपादीयते मातृभिर्नान्यथेति। नन्वस्ति धर्मिणि साध्यधर्मप्रतिपादकत्वं पुनः कुतः इत्यत आह&amp;ndash;धर्मलिङ्गयोऽस्त्विति। न हि अग्निरिति अग्निरिति च अनुमितिः उत्पाद्दते , किन्तु तस्मादयमग्निमान् इति । अत्र च तस्मात् इति व्याप्तिपक्षधर्मतोपेतात् लिङ्गात् उपजातलिङ्गप्रतिपत्तौ हि अग्निमानिति साध्यधर्मस्फुरणवत् अयमिति तस्मादिति धर्मलिङ्गयोरपि स्फुरणाल्लिङ्गप्रतीतेः साध्यधर्मविषयतावत् धर्मिलिङ्गविषयत्वं चक्रकेति । पक्षसिद्धौ तद्धर्मलिङ्गसिद्धिः, लिङ्गसिद्धौ च सलिङ्गसिद्धिद्वारा पक्षसिद्धिरिति चक्रकम्। लिङ्गसिद्धौ पक्षसिद्धिः पक्षसिद्धौ च तद्धर्मलिङ्गसिद्धिद्वारा सपक्षसिद्धिः, तत्सिद्धौ च लिङ्गसिद्धिरिति वा चक्रकम्। लिङ्गसिद्धौ पक्षसपक्षसिद्धिः, तत्सिद्धयैव लिङ्गसिद्धिरिति इतरेतराश्रयत्वं, पक्षसिद्धौ लिङ्गसिद्धिः, लिङ्गसिद्धौ च पक्षसपक्षसिद्धिः, एवं लिङ्गसिद्धौ सपक्षसिद्धिः, सपक्षसिद्धौ च लिङ्गसिद्धिरिति च इतरेतराश्रयत्वं बोद्धव्यम्। अस्तु च्क्रकादिकं विरोधाभावादिति प्रतिविधाय शङ्कते&amp;mdash;न चैवमिति। त्वयापि यदा कस्यचिदतर्थस्य सिद्धयेऽनुमानमुच्यते, तदा उक्तप्रकारेण तदनुमानं अननुमानं इत्यनुमानाभ्युपगमोक्तिव्यघात इति मनसि निधाय परिहरति&amp;ndash;स्वोक्तीति। स्वपक्षसिद्धौ साधनद्वारको व्याघात इत्यर्थः। नन्वस्मदनुमानं गमकमेवेत्यत आह&amp;ndash;दुष्टस्येति। कथं गमकमित्यर्थः। अथ गमकं इष्यते तत्राङ्गत्वे गमकत्वे दोषस्योक्तस्यानवकाशात् यथा त्वदीयानुमाने नोक्तदोषोऽस्तीति । तदनुमानं प्रमाणं सद्वोधकमिष्टं इदमस्मदनुमानेऽपि नोक्तदोषोऽस्तीति तदप्यनुमाने निर्दिष्टं सद्वोधकमिष्यतां युक्तेस्तुल्यत्वादिति सारम्। साधनद्वारा व्याघातं अभिधाय दूषणद्वारं व्याघातमाह&amp;ndash;दूषणेति।इदमसाधकं तल्लिङ्गं सिद्धत्वात् चक्तकादिदोषदुष्टत्वाद्वा इति जातिवाक्यार्थः। स च स्वात्मानमपि व्याप्नोति । तथाहि&amp;ndash;इदं न दूष्यदूष्टत्वबुद्धिजनकं तल्लिङ्गादिसिद्धत्वाच्चक्राकादिदोषदुष्टत्वाद्वा। तथा च स्वव्याघातकोपाधिव्याप्ततयास्य जीवितमेव कुतः?प्रागेव स्थापनादूषकत्वम्। न चैवमुभयमप्यस्तु। दुष्टजातेरदूषकत्वस्थितौ हेतोर्निदोषत्वात् दूषणान्तरदूष्यत्वे वा तदेव वाच्यम्। उभयथापीदमदोषोत्पादनमित्यादिसाधर्म्यसमायामुक्तमिति पूर्ववदित्युक्तम्। तस्यापीति। दूषणहेतोः तदाश्रयस्य धर्मिणस्य द्दृष्टान्तस्यापीत्यर्थः। एवंभूतेति। तल्लिङ्गासिद्धत्वाक्रान्तेरित्यर्थः।&lt;br&gt;&#xA;ननु यदि प्रमाणान्तरतो दूष्यते, साधर्म्यधर्मोऽवधारितस्तदा, साध्यस्यान्यतोऽवगतत्वादिदं उपन्यस्तसाधकं अप्रयोजकमिति शङ्कते&amp;mdash;नन्न्वेवमिति। द्दृष्टान्ते प्रत्यक्षात्प्रमाणान्तरतः साध्यसाधनयोः निरुपाधिसम्बन्धावधारणे सति क्वचित् साध्याविनाभूतसाधनमात्रदर्शनात् साध्यधर्मोऽनुमीयतें;न तु धर्मिलिङ्गाविनाभूतं लिङ्गमवगतं क्वचित्। येन तेररप्यनुमेयत्वं अवगच्छामः इत्याशयवान्परिहरति&amp;mdash;न चैतदिति । स्वोपाधिसम्बन्धोऽप्रयोजकत्वमिति मीमांसकानामपि प्रसिद्धिः। अप्रयोजकत्वाभावश्च प्रयोजकत्वम्। स चनिरुपाधिसम्बन्ध एवेति युक्तमुक्तम्&amp;mdash;किन्त्विति । यद्दन्निरुपाधिसम्बन्धशालि तत्तन्नाबाधितानुभवं जनयति;सोपाधिसम्बन्धशालिनोऽबाधितानुभवजनकत्वानुपपत्तेः। उपपत्तौ वा सोपाधित्वानुपपत्तेः। सोऽयं व्याघातः सोपाधित्वं वा बाधेताबाधितानुभवजनकत्वं वेत्याह&amp;mdash;अन्यथा हीति। सोपाधित्वे सतीति तात्पर्यम्। प्रयोजकत्वव्याघातः। भवदभिमताबाधितानुभवजनकत्वरुपप्रयोजकत्वव्याघात इत्यर्थः। उक्तमर्थं सूत्रसंवादेन द्दृढयति&amp;ndash;तदिदमुक्तमित्यादिना। कथं तर्हि लिङ्गधर्मिणोरनुमितौ स्फुरणमिति चेत् नानुमेयत्वात् तयोः स्फुरणम्। किन्तु अवर्जनीयत्वात् । यथा लैङ्गिकप्रतीतेः पूर्वं साध्यास्फुरणं, न तथा लिङ्गधर्मिणोरस्फुरणम्, येन तयोरनुमेयत्वं अनुमन्यामहे । किन्तु प्रत्यक्षतः साध्यास्फुरणेऽपि लिङ्गधर्मिणोः स्फुरणं द्दृष्टं इष्टञ्च प्राणभृद्भिः सर्वैरित्यतो यत्र लिङ्गं तत्र साध्यमित्यधेयस्य निरधिकरणस्य प्रत्येतुमशक्यत्वात् इत्याधेयप्रतीतौ अधिकरणस्फुरणं, लिङ्गोपाधिकी चेयं प्रतीतिरिति लिङ्गस्यापि स्फुरणम्, न त्वनुमेयत्वात् । ससाध्यमेवानुमेयं इत्युक्तं न विस्मर्तव्यमिति लिङ्गस्य साध्याविनाभूतत्ववत् लिङ्गधर्मि-अविनाभूतत्वानुपपत्तेः। न हि तदेव लिङ्गं तेनैव अविनाभूतमिति । नापि धूमादयः पर्वतादिभिः धर्मिभिः अविनाभूता इति वा कश्चिदुन्मत्तोऽत्याह। तदेतत्सर्वं किञ्चित्साधर्म्यादिति सूत्रैकदेशं प्रयोजकाद्वाप्तादित्यर्थः इति व्याचक्षाणैः उदयनाचार्यैः व्याख्यातमिति न पृथक् प्रपञ्चितम् इति ।&lt;br&gt;&#xA;प्राप्य साध्यमप्राप्य वेत्यत्र किमित्याकांक्षायामाह&amp;mdash;साधकत्वमिति।ननु सूत्रे प्राप्यसाध्यमप्राप्यं वेति न लक्षणांशे उपयुज्यते। तत्किमर्थमुक्तमित्यत आह&amp;ndash;जात्युत्थानेति। अनुमानसाध्यं ज्ञाप्यमेवेति कश्चित् । तदसहमानः साध्यं विवृणोति &amp;mdash;कार्यं ज्ञाप्यञ्चेति। प्राप्तिरपि संयोगसमवायाभ्यां न अतिरिच्यते इति तन्मतमपि निराकरोति&amp;ndash;सा चेति । जात्युत्तरप्रवृत्तिक्रममाह&amp;ndash;तदियमिति। कार्यकारणयोः प्राप्तिपक्षे द्वयोः अपि तुल्यकालताय सव्येतरविषाणवत् न कार्यकारणाभावसम्भव इति निष्फलमनुमानम्;अनुमितिरुपफलस्य पूर्वमपि सत्वस्वीकारात् । अस्वीकारे वा न प्राप्तिसम्भवः। तत्सम्भवे च नानुमानवार्तेत्यर्थः। कार्यपक्षे निष्फलत्वं उपपाद्द ज्ञप्तिपक्षेऽपि तदेव दर्शयति&amp;ndash;एवमिति। लिङ्गिना व्याप्यत्वमस्ति । न तल्लिङ्गज्ञानस्य। अतो ज्ञानपक्षं गृहीत्वा निष्फलत्वमुपसंहरति&amp;ndash;लिङ्गवच्च तज्ज्ञानमपीति। यदा लिङ्गज्ञानेन, लिङ्गविषयेण प्रत्यक्षेण लिङ्गज्ञानाविषयो लिङ्गी ज्ञाप्यते, तदानुमानं सफलं लोके । यदा तु लिङ्गपरामर्श एव लिङ्गवल्लिङ्गी अवभातः, तदा तेन लिङ्गी ज्ञाप्यत इत्यफलं अनुमानं इति विलीनमनुमानेनेत्यर्थः। प्राप्तिसमां व्युत्पाद्द अप्राप्तिसमामाह&amp;ndash;तथाहीति । कृतिज्ञप्तिसाधारणत्वञ्च भाष्यवार्तिककाराभ्यामेव विशदीकृतं इति तदुदाहरति&amp;ndash;तदुक्तमिति। वार्तिककृतोक्तं, &amp;ldquo;न ह्यप्राप्य वह्निर्दहतीति&amp;rdquo;। भाष्यकृतोदाहृतं &amp;ldquo;न ह्यप्राप्य प्रदीपः प्रकाशयतीति&amp;rdquo;। एकदेशिव्याख्यानं दूषयितुमुपन्यस्यति&amp;mdash;अन्ये त्विति। कथं प्रवर्तत इत्याशाङ्क्षायामाह&amp;ndash;एवं हीति।साधनविशेषः क्षित्यादिगतकार्यत्वम्। साध्यविशेषेण क्षित्यादिगतकर्त्रा तमिति। क्षित्यादिगतकर्तारमित्यर्थः। ननु तेनाव्याप्तोऽपि विशेषऋ तं गमयिष्यत्यविरोधात् इत्यत आह&amp;ndash;अतिप्रसङ्गादिति। कर्तृविशेषेण क्षित्यादिगतर्त्रा व्याप्तस्यापि क्षित्यादिकर्त्रादेः कर्तृविशेषबोधकत्वेऽपि प्रसङ्गतितिसन्नासात् (सद्भावत्?)कर्तृविशेषेण व्याप्तिरभ्युपगमन्तव्येति पक्षमवलम्ब्वय अनुमानमनर्थकं इति दर्शयति&#xA;&amp;ndash;व्याप्तञ्चेदिति। नाज्ञातस्तथेति कर्तृविशेषेण क्षित्यादिकर्ता अयं क्षित्यादिकार्यत्वादिव्याप्त इत्यनेन प्रकारेण अज्ञातोऽनिश्चितः साधनविशेषः । तमिति। कर्तृविशेषं इत्यर्थः । अत्र दोषमाह&amp;ndash;अतिप्रसङ्गादिति। तत इति। यथा लिङ्गविशेषः क्षित्यादिगतकार्यत्वादिः अनुमानात् प्राक् ज्ञायते तथा साध्यविशेषोऽपि क्षित्यादिकर्तापि च अनुमानप्रवृत्तेः पूर्वमेव ज्ञातव्यः। किमतो यद्देवं इत्यत आह&amp;ndash;तदिति। तन्निरुप्यत्वात् साध्यविशेषसाधनविशेषनिरुप्यत्वात् व्याप्तेः संबन्धस्येति यावत् इति किमतो यद्देवमित्यत आह&amp;ndash;तथा चेति। अप्रतीतविशेषप्रत्यायकं अनुमानं वादिभिरभ्युपेतम्। स च विशेषः प्राक् प्रतीत इत्यभ्युपगमे व्यर्थमनुमानमित्यर्थः।&lt;br&gt;&#xA;विशेषव्याप्तिप्रतिक्षेपेण व्याप्तिसमां विशेषव्याप्तिप्रतिक्षेपेण व्युत्पादयति&amp;ndash;द्वितीयात्विति। तदेवं एकदेशिना विशेषव्याप्तिप्रतिक्षेपेणैव प्रकृतजाती व्याख्याते । पूर्वन्तु अन्यथा प्रदर्शिते । अतः संशयात् प्रश्नो युक्त इत्याशयवान् पठति&amp;ndash;किमकत्रेति। उत्तरमाह&amp;ndash;सर्वमिति। तर्हि एकदेशिमतमदुष्टमेव किमित्यत आह&amp;ndash;अनियतमेवेति। साधनन्यायेति। साधनस्य न्यायः प्रवृत्तिप्रकारः स च, &amp;ldquo;नानुपलब्धे न निर्णीतेऽर्थ न्यायः प्रवर्तते, अति तु सन्दिग्धे&amp;rdquo;। सौगतैरप्युक्तम्&amp;ndash;&amp;ldquo;सन्दिग्धो हेतुवचन अध्यस्तो बेदो नराश्रयः । साधनन्यायस्यातिपातोऽतिक्रमः। स एव मुखं द्वारम्। तेनासामर्थ्यमारोप्यं प्रतिपाद्दम्। किं तदित्यत आह&amp;ndash;तच्चेति। साध्यसन्देहकालो हि हेतोः सहकारी तथा च पक्षधर्मो हेतुः । अन्यथा तु धर्मिणोऽपक्षत्वात् अपक्षधर्मो हेतुः न साध्यसाधनं इत्यर्थः। सिद्धसाधनवदिति रहस्यम्। विशेषणासिद्धत्वं आश्रयविशेषणसन्देहविरहादित्यर्थः । शेषं सुबोधम्। ननु द्दृष्टान्तपदं द्दृष्टातद्वारिकामनवस्थां कदाचिदाष्टे, न तु प्रमाणपरम्पराद्वारिकामिति मनसि निधाय द्दृष्टान्तपंद उपलक्षणपरं न तु यथाश्रुतमिति व्याचष्टे&amp;ndash;तथा चेति। &amp;hellip;..द्दृष्टान्तो हि लोके व्यवस्थितः अतोऽन्योऽपि व्यवस्थितोऽनेन उपलक्ष्यते। तथा च अभिमतलाभो नाभिमतातिप्रसङ्गनिवारणमिति तात्पर्यम्। तत्र ज्ञप्तौ तावत् अनवस्थामाह&amp;ndash;प्रमाणोऽपीति। यदि प्रमाणे प्रमाणान्तरं ब्रुते, तस्मिन्नपि प्रमाणान्तराभिधानेऽनवस्थाप्रसङ्गः, न तु कस्मिंश्चित् प्रमेये प्रमाणेषऽभिहिते। ततः प्रमाणात् प्रमेयाधिगतौ जातायां पुरुषस्य&amp;hellip;.पेक्षासम्भवे किमर्थं पुनः प्रमाणे प्रमाणमित्याशयवान् पृच्छति&amp;ndash;किं पुनरेतदिति।&lt;br&gt;&#xA;उत्तरमनिश्चितस्येति। प्रमाणं हि ज्ञानं सदसदिति व्यवह्रियते, नान्यथेति सर्वजनसिद्धम्। ज्ञानं च प्रमाणस्य न प्रमाणान्तरमन्तरेण । तदन्तरेणैव प्रमाणज्ञानसम्भवे प्रमेयस्यापि ज्ञानमन्तरेण प्रमाणं स्यात् इति प्रमाणविलोपप्रसङ्गः, विशेषाभावात् । अतः प्रमाणान्तरेणैव प्रमाणं वेद्दते । न चाविदितस्यैव प्रमाणस्य प्रमेयबोधकत्वं प्रत्यक्षादन्येषांलिङ्गसाद्दृश्यशब्दानां परैरपि तथानभ्युपगमात् । अभ्युपगमे वा किंचित् प्रमाणं सत्तया, किंचित्स्वज्ञानेन बोधकमिति तत्र तत्र शास्त्रप्रदेशे प्रमाणगतिद्वयाभिधानं उन्मत्तवाक्यं भवेत्। अतो निश्चितं तस्यैव निश्चायकत्वं इत्यभिसन्धिः व्यतिरेकमुखेन दर्शितः। एतदेव सूत्रभाष्यवार्तिकटीकाकारैः विस्तरतः प्रमाणपरीक्षायां द्वितीयाध्याये प्रतिपादितमिति नेह विस्तृतमित्याह&amp;ndash;व्यञ्जितञ्चैतदिति।&lt;br&gt;&#xA;अपरमपि बीजमाह&amp;ndash;लिङ्गस्येति। यद्यपि अविशिष्टस्य व्यभिचारित्वात् विशिष्ट&lt;br&gt;&#xA;मेव लिङ्गम्, तथापि यस्य विशेषस्य विशेषणयोगित्वं तस्य यद्विशेषणं तस्य ज्ञातस्यैव बोधकत्वमिति सर्वैरनुमानवादिभिः अभ्युपेतम्। तद्वत् ज्ञापकत्वमपि ज्ञातव्यमित्यभिमानो बीजमित्यर्थः। उभयन्न दोषमाह&amp;ndash;तत्र इति । पूर्वत्र निश्चयानिश्चये हि लिङ्गं निश्चितम्। तदनिश्चये तु अनिश्चितमसिद्धमित्यर्थः। उत्तरत्र द्वितीये पक्षे ज्ञातव्यं विशेषणं अनिश्चितमिति विशेषणासिद्धिरित्यर्थः।&lt;br&gt;&#xA;एवं ज्ञप्तिपक्षेऽनवस्थाद्वारेण स्वरुपासिद्धिविशेषणासिद्धी उत्पत्तये किंचित्कारणं अभ्युपेतं कार्यकारणभाववादिभिः। तत्र यथा प्रकृतकार्ये कारणमभ्युपगम्यते तदन्तरेण तदनुपपत्तेः तथा कारणेऽप्यपरं कारणमभ्युपेतं, तदन्तरेण तदनुपपत्तेः इत्यपि समानम्। ननु कार्याद्यत्कारणमभ्युपेतं तस्य न अन्यत्कारणमुपेयते नित्यत्वाकारणस्येति यदि ब्रूयात्, तत्राह&amp;ndash;न हीति । तत्कारणं सर्वथैव सहकारिसमवधानवदपीति। यद्यप्यात्मादेः कस्यचिन्नित्यस्यापि कारणत्वं, तथापि नानित्यसहकारिविधुरस्य;किन्तु कादाचित्कसहकारिसमवधानवत् एवेत्याशयवता उक्तम् &amp;mdash;सर्वथैवेति। यदि कश्चिद्ब्रूयात् सहकारिसन्निधिरपि नित्य एवेति, यदि वा सहकारिरहितमेव नित्यं कारणमिति, तत्र बाधकमाह&amp;ndash;कार्यस्यापपीति । यदि नित्यमात्रात्कार्यमुत्पद्यते, तदा तस्य सदातनत्वे तावन्मात्राधीनोत्पत्तिकस्य सदानत्वं अनिष्टं आपद्दत इत्यर्थः। ननु कारणं निर्हेतुकम्। अतो कारणान्तरानुसरणमित्याहशङ्कय बाधकमाह&amp;ndash;नापीति। कारणस्य निर्हेतुकत्वे तद्वत्कार्यमपि निर्हेतुकमिति द्वयोः आकाशादिवत् सदातनत्वं अनिष्टं आपद्यते। अथवा कारणस्य आकस्मिकत्वेन नित्यत्वे सति तावन्मात्रायत्तकार्यस्य नित्यत्वमिति नेयम्। ननु न कारणस्य नित्यत्वं, नाप्याकस्मिकत्वं आचक्ष्महे, येनोक्तदोषप्रसङ्गः सङ्गतः स्यात्, किन्तु कारणं स्वोत्पतौ आत्मस्वरुपमपेक्षते। अतो न कारणपरम्परानुसरणं भविष्यतीत्याशवानाशङ्कय परिहरति&amp;ndash;नापि स्वस्मादेवेति। अविद्यमानमुत्पद्यते। विद्यमानं च उत्पादकम्। प्रकृतकारणस्य चोत्पत्तेः पूर्वं असतो न विद्यमानता । तत्कथमुत्पादकता। किञ्च अन्यतो अन्यदुपजायते कार्यकारणयोर्भेदाधिष्टानत्वात् । न च एकं पूर्वमपरं चेति प्रयुज्यते। अतो विरोधान्नायं पक्षः पक्षीकर्तव्यः कार्यकारणभाववादिभिरित्यर्थः। यदि च कारमस्य स्वस्मादुत्पादः स्वीक्रियते नैवं न्यायेन कार्यस्यापि स्वस्मादुत्पत्तिसम्भवे कारणानुसरणप्रयासवैफल्यमित्याशयवानाह&amp;ndash;कार्यस्यापीति। न चैवमेवास्त्विति वाच्यम्;सर्वलोकव्यवहारोच्छेदप्रसङ्गात् । द्दृश्यते च बाधितो व्यवहारः पटादिकार्यनिष्पत्तये वियमेन तन्त्वाद्युत्पादनं तदितरपरिवर्जनस्वभावः प्राणिनामिति।&lt;br&gt;&#xA;ननु यदा प्रागभाव एव कारणमभ्युपेति तस्य, च पूर्वकारणापेक्षा नाभ्युपगम्यते तदा न कारणपरम्परां अनुसरामः इत्याशङ्कय परिहरति&amp;ndash;नास्त्यसत इति । प्रागभावस्येत्यर्थः एवकारः इतरनिरपेक्षत्वं दर्शयति। प्रागभावमात्रावधेः कार्यस्य तदहर्वत्पूर्वेद्युरपि कार्योत्पत्तिप्रसङ्गो दुष्परिहरः। तथा च कदाचित्कत्वव्याहतिरिति रहस्यम्। ननु कारणस्य कारणान्तरास्वीकारेण तत्परम्परानङ्गीकारात् एव अनवस्थानावकाश इत्यत आह&amp;ndash;एवमिति। यथा कारणस्य उक्तयुक्तया कारणं वाच्यं तथा अकारणकारणेऽपि कारणान्तरमभ्युपगन्तव्यं, युक्तेस्तुल्यत्वात् । एवं तत्कारणेऽपि कारणं स्वीकरणीयम्। तथा च अनवस्थेति रहस्यम्।&lt;br&gt;&#xA;एवं तावत् सूत्रपदपर्यालोचनया प्रसङ्गसमा द्विप्रकारेति समर्थितम्। सम्प्रति प्रकारान्तरेणापि प्रसङ्गसमा प्रवर्तत इति ये मन्यन्ते तन्मतं दूषयितुं उपन्यस्यति&amp;ndash;विपरीतेति। तद्यथेति। विधायकप्रमाणेन विधिस्फुरणवन्निषेध-प्रमाणवन्निषेधः परिस्फुरतीति सर्वैः अभ्युपगम्यते। तत्रजातिवाद्याह&amp;ndash;नाप्राप्तस्य घटस्य विषेधः, अतिप्रसङ्गात् । प्राप्तस्य निषेधेऽविद्यमानस्य प्राप्तिर्न सम्भवति विद्यमानता समायाता। सा च निषेधविरोधिनीति विपरीतप्रसक्तौ कुतो निषेधबोध इति। एवंभूतमुत्तरं सदुत्तरं तावन्न भवति। नाप्यन्यत्र जातावन्तर्भूतम्। अतः प्रसङ्गसमायां अन्तर्भावो विपरीतप्रसङ्गस्य, सम्भवादिति जातिवादिनोऽभिप्रायः। दूषयति तदशिष्यमसाम्प्रतिकम् । कुतः?सूत्रस्येति। कारणानपदेशादिति। प्रसङ्गसमसूत्रस्य एवं भावयितुं विपरीतप्रसक्तिकां जातिं सङ्ग्रहीतुं संख्यातुमशक्यत्वात् न च सूत्रस्य एवं अवाचकत्वेऽपि अन्यत्रानन्तर्भावात् अत्रान्तर्भाव्यत इत्याशङ्कयाह&amp;ndash;प्राप्तिसमयामिति। ननु प्राप्तिसमायां अति कथमन्तर्भावः, &amp;ldquo;प्राप्यसाध्यमप्राप्य वेति&amp;rdquo; हि तत्सूत्रमपि नैवं भावयितुं शक्यमित्यशङ्कयाह&amp;ndash;ज्ञाप्यमपीति। साध्यं कार्यं ज्ञाप्यं चेति तस्मिन्सूत्रे व्याख्यातम्। तत्र ज्ञाप्यं प्रकृतिजातिसंग्रहाय विवेचयति&amp;mdash;विधेयमिति। विधीयत इति व्युत्पत्त्या घटोऽस्तीति घटो विधीयते। अस्तीति प्रतिपद्यते। प्रतिषेध्यं चेति । प्रतिषिध्यत इति व्युत्पत्त्या घटो नास्तीति घटः प्रतिषिध्यते। नास्तीति बुद्धिश्च अभावमालम्बते । नाभावो भावप्रतिषेधात्मा भावनिरुपणमन्तरेण निरुपयितुं शक्य इत्याशयवान् आह&amp;ndash;ज्ञापकमतीति। न प्रतिषेध्यमप्राप्य ज्ञापयतीत्यन्वयः।&lt;br&gt;&#xA;ननु प्रतिषेध्यमप्राप्य करणादिकं प्रतिषेधज्ञापकमस्तु;को विरोध इत्यत आह। तस्य प्रतिषेधस्य प्राप्तिनिवृत्तिस्वभावत्वात् प्राप्तिं विना प्राप्तिनिवृत्तेरसम्भवादिति भावः। ननु तर्हि प्राप्तिरेवास्तां, तदन्तरेण प्रतिषेधानुपपत्तेः इत्याशङ्कयाह&amp;ndash;तदपीति। अनेन प्रबन्धेन विपरीतप्रसक्तिका प्राप्तिसमायामन्तर्भूतेति यदुपक्रान्तं तत्समवायाहितं(?)ननु भाष्यकारादिभिः विपरीतप्रसक्तिकायाः प्राप्तिसमायां अनुदाहृतत्वात् न तत्रान्तर्भाव इत्याशङ्कते&amp;ndash;एतदपीति । परिहरति नेति । यद्यप्यनुदाहरणेऽपि लक्षणसूत्रं यल्लक्षणमुपसङ्गृह्नाति। एतावतैवान्तर्भावस्तस्य तत्र तथा व्युत्पत्तिसौकर्येणाह&amp;ndash;वार्तिककृतैवेति।&lt;br&gt;&#xA;कृतिज्ञप्त्योर्यथैवोदाहृतं तथैव प्रसङ्गसमा नान्यथा व्याजेनाह&amp;ndash;तस्मादिति। उभयत्र दूषणमुपदर्शयति&amp;ndash;सा चेति । क्वचिन्निश्चितं विशेषणादिसिद्धयङ्गमिति सर्वजनसिद्धम्। न च तत्परम्परानुसारेण तन्निश्चितं भवति। ततो विशेषणादिष्वन्यतमानिश्चये यथासंख्यं असिद्धिविशेषणोऽप्रसिद्धविशेंष्योऽप्रसिद्धोभयः पक्ष इति भवति हेतोः स्वरुपासिद्धत्वे न हेतु निश्चायकस्य निश्यहेतुव्युत्पत्तिस्वरुपमनिश्चितं असिद्धमिति द्दृष्टयाप्युक्तयुक्तया वा साध्यस्य सादनमात्रोभयमात्राश्रयमात्रानिश्चये साध्यसाधनोभयविकलोऽप्रसिद्धाश्रयश्च यथासंख्यमिति। अन्वयद्दृष्टान्ते दोषमुक्त्वा व्यतिरेकाद्दृष्टािन्ते दोषमतिदिशति। एवमपि द्दृष्टान्तव्यतिरेकेऽपीत्यर्थः। व्यतिरेकद्दृष्टान्ते दोषमतिदिशति। एवमपि द्दृष्टान्तव्यतिरेकोऽपीत्यर्थः। व्यतिरेकद्दृष्टान्तो हि सम्भवति, यत्र साध्याभावप्रयुक्तसाधनाभावो निश्चीयते। साध्याभावाद्यनिश्चयश्च पूर्वोक्तयुक्त्या तन्निश्चायकपरम्परानुसारेण न अन्यप्रतिपत्तेः। ततश्च भावानिश्चये साध्याव्यावृत्तः आश्रयासिद्धेः। प्रसिद्धाश्रय इति विवेचनीयम्। अत एवाह&amp;ndash;ऊहनीयं विवेचनीयमित्यर्थः।&lt;br&gt;&#xA;एवं प्रसङ्गसमालक्षणं व्याख्याय प्रतिद्दृष्टान्तसमलक्षणं व्याख्यातुं सूत्रैकदेशमनुवदति&amp;ndash;प्रत्यवस्थानाच्चेति। ननु द्दृष्टान्तस्य कारणानपदेशात् प्रत्यवस्थानं प्रसङ्गसम इति पूर्वं व्याख्यातम्। इह तु प्रत्यवस्थानपदमेवास्ति। तत्र पञ्चम्युपादानमनुपपन्नमिव मन्यमानो व्याख्यानान्तरेण पञ्चम्युपपत्तिं समर्थयते&amp;ndash;प्रतीपमवस्थानादिति । वादिसाध्यविपरीतधर्मस्य जातिवादिना धर्मिण्युपदर्शनात् स्थापनाहेतोः यः प्रतिषेधः बाधप्रतिरोधयोरन्यतरः सः प्रतिद्दृष्टान्तसमः। प्रयोज्यो जातिवादी । तस्य व्यापारः प्रतिषेधः। प्रयोजकः प्रतिद्दृष्टान्तस्य व्यापारः । तच्चिन्तानिरुपणात् उचितैव व्याख्येत्यर्थः।ननु यदि बाधप्रतिरोधाभ्यां प्रतिद्दृष्टान्तसमा प्रवर्तते, तदा साधर्म्यवैधर्म्यसमापरव्यापदेशप्रतिधर्मसमप्रकरणसमाभ्यां कथं भदे इत्याशङ्कयाह&amp;ndash;केवलेति। प्रतिधर्मसमा हेतुना प्रतिरोधप्रतिपादनेन भवति। प्रकरणसमापि हेतुना वाधप्रतिबाधनेन । प्रतिद्दृष्टान्तसमा तु हेतुनिरपेक्षद्दृष्टान्तेन बाधप्रतिरोधयोः अन्यतरप्रतिपादनेनेति विशेषः। तेनेति । यत्कृतकं तन्नित्यं यथा घटः इत्यत्र&amp;hellip;.युक्तमनित्यत्वं यथाशब्देन उच्यते न कृतकत्वम्। ततश्च तथाशब्देनापि यथाशब्दप्रदर्शितं प्रदर्शयितव्यम्। दार्ष्टान्तिके साध्यधर्मिणि &amp;hellip;यद्यपि &amp;hellip;ज्ञेयम्। तथापि ज्ञातव्यं विशेषणं ज्ञेयम् इतर विशेषणवदित्यभिप्रायवान् आशङ्कते&#xA;&amp;mdash;लिङ्गस्येति। परिहरति-नेति। साध्यमनित्यत्वं तत्र सर्गो हेतोवृत्ति&amp;hellip;दकानामेवं-अभ्युपगमात्। यथा &amp;lsquo;शब्दो नित्यः प्रत्यक्षत्वात्&amp;rsquo;इति उच्यमाने आत्मना मानसप्रत्यक्षेणानेकान्तः। तन्निवृत्त्यर्थं बाह्यकरणप्रत्यक्षत्वादिति । एतदेव चोद्यमाने योगिप्रत्यक्षैः परमाणुभिः अनेकान्तः। तद्यवच्छेदायास्मदादिबाह्यकरणप्रत्यक्षत्वादिति। एतावन्मात्रोक्तौ च घटत्वादिभिः अनेकान्त&amp;hellip;नादाय जातिमत्वे सति अस्मदादिबाह्यकरणप्रत्यक्षत्वादिति। एवंभूतानां विशेषणानां ज्ञाननियमानभ्युपगमादित्यर्थः। एवंभूतसमस्तविशेषणविशिष्टं अन्वयव्यतिरेकपक्षधर्मतासत्प्रतिपक्षस्वरुपोपेतं अज्ञायमानमबोधकमिति। बोधविषयीकृतं तु बोधकं इति ज्ञातत्वं विशेषणं सहकारिमात्रतयोपयुज्यते, आत्मनः सन्निकर्षादिवत् । अन्यथा तस्यापि ज्ञानमुपयुज्यते, न त्वेवम्। तस्माल्लिङ्गतदाभासयोः समस्तलोकसिद्धतया शक्यापह्नवत्वात् अवश्यमेवभ्युपगन्तव्यम्। अन्यथा साधनदूषणस्य व्यवहारः लोके तवापि दूषणवादिनो दूषणप्रयोगानुपपत्तिर्दुष्परिहारेति हृदि निधाय आह&amp;ndash;ननु सहकारिमात्रेति। यथा&amp;hellip;.द्दृष्टान्तोपपादनमिति इति न तन्निश्चयपरम्परां प्रसञ्जयतीति पूर्वेणान्वयः। ज्ञातव्यनियतस्येति। ज्ञातत्वं कस्यचित् प्रमाणस्य&amp;hellip;.रिष्यते न तु सर्वमेव प्रमाणं ज्ञातव्यमिति नियमोऽभ्युपेयत इत्यर्थः। अविषयवृत्तित्वं वेति। ज्ञातत्वस्य विषयः साध्यविपर्ययः। संसर्गव्यवच्छेदविशेषणत्वं अविषयः सहकारिमात्रतया उपयोगित्वं तस्मिनं वर्तत इत्यर्थः। ज्ञप्तिपक्षे दोषमुद्धृत्य कृतिपक्षे दोषमुद्धर्तुं पदार्थदर्शनार्थं विकल्पयति&amp;ndash;कृतौ त्विति। प्रथम इति । असिद्धपेक्षापक्षे सिद्धसाधनं असिद्धापेक्षायां असिद्धेः अस्माभिरपि स्वीकारात् । न ह्यसिद्धतन्त्वाद्यपेक्षायां पटादयः सिध्यन्तीत्यभ्युपगमः कस्यचिदपि। द्वितीये त्विति। सिद्धापेक्षापक्षे सूत्रमुत्तरम्। द्दृश्यपदार्थदर्शनार्थं सिद्धं प्रदीपं उपाददानाः द्दृश्यदर्शनव्यवस्थां लभन्ते;तथाविधे प्रदीपे सत्यपि ज्ञातरि समवहिते इन्द्रियादिकारणसाकल्पे द्दृश्यपदार्थादर्शनमस्ति लोकानामिति सूत्रे स्पष्टमेतदिति तदेवोक्तम्। तथानभ्युपगम इति । सिद्धापेक्षायामपि सिद्धानभ्युपगमे तस्यापि असिद्धेर्दूषणवाक्यस्याप्यसिद्धेः व्याघातः;विरोध इत्यर्थः । दूषणवाक्योत्पत्तिकारणतावल्वाद्यभिघातादिसद्भावेऽपि न दूषणवाक्यनिष्पत्तिः। तथाच न भवदभिमतास्मत्साधनमिति सिद्धयति। अथ दूषणवाक्योत्पत्तिकारणे सदि दूषणवाक्यादि निष्पद्यते, न तर्हि सिद्धापेक्षायामसिद्धिः तद्विदितरत्रापि समानम् । अन्यथा पुनरप्यन्यथाप्रसक्तौ दूषणवाक्यस्यासम्भवे परोदीरितसाधनमदुष्टमिति व्यवस्थितिरेवेत्याशयवानाह&amp;ndash;अनवस्थेति। सिद्धं कारणं उपादाय असिद्धं कार्यं कुर्वतः प्राणिनः सर्व एवावहिताः साधनगोचरप्रवृत्तिनिवृत्तिशालिनः प्रेक्षावन्तः समुपलक्ष्यन्त इत्यर्थः।&lt;br&gt;&#xA;अन्यथा पेति-तुल्यबलेनेत्यर्थः। प्रथमं असम्भवेन दूषयति&amp;ndash;नाद्य इति । तुल्यबलयोः क्वचित् बाध्यबाधकभावः । भावे वा विपरीतमापद्येतेति। द्वितीयं दूषयति&amp;ndash;न द्वितीयः। साधारणेति । स्वव्याघातकत्वं सूत्रस्याभिधेयमाह&amp;hellip;त्य&amp;hellip;.प्रतीतेस्तुल्यबलत्वेऽपि यदि प्रद्दृष्टान्ते बाधको द्दृष्टान्तस्य, तदा द्दृष्टान्त एव बाधकः प्रतिद्दृष्टान्तस्य किं न स्यात्?न चैवमभ्युपगम्यते भवता । तस्म्त्स्वोक्तिव्याघातकत्वान्नेदं दूषणं इत्यर्थः। तस्यैव, हीनत्वस्य। वाच्यत्वात्, वक्तव्यत्वादित्यर्थः।अथ न द्दृष्टान्तस्य हीनत्वग्रहः, किन्तु प्रतिद्दृष्टान्तस्येत्याशंक्य प्रतिसमाधत्ते&amp;ndash;प्रतिद्दृष्टान्तहीनत्वग्रह इति । न हि हीनबलेन प्रतिरोधः क्वचिदिष्टः केनचित्;किन्तु तुल्यबलेनैव प्रतिरोधः सर्वत्र शिष्टैरिष्ट इत्यभिप्रायविशेषग्रहपक्षं निराकरोति&amp;ndash;द्वितीयस्त्विति । विशेषाग्रह इत्यर्थः। द्दृष्टान्तप्रतिद्दृष्टान्तयोर्हेतुपरिगृहीतत्वापरिगृहीतत्वाभ्यां अधिकन्यूनबलवत्वेन न सत्प्रतिपक्षसम्भव इत्यर्थः।&lt;br&gt;&#xA;आद्यमुदाहरणमिति। धर्म्युदाहरणमित्यर्थः। शब्दोऽनित्य इत्युक्ते धर्मिणः शब्दस्योत्पत्तेः प्रागवस्थाश्रयभागोऽसिद्धः। तद्दृशाकस्यापि शब्दस्य पक्षत्वेन विवक्षितत्वात् । तथाच अनुत्पन्नशब्दस्य आश्रयभागस्य असिद्धेः आश्रयासिद्ध इत्येवमादि, भाष्यवार्तिकटीकासु विद्यत इत्यर्थः। लिङ्गोदाहरणं आह&amp;ndash;द्वितीय इति । पतनोत्पत्तेः प्राकं पतनं लिङ्गं नास्ति।अविद्यमानमसाधनमिति सर्ववादिसिद्धमेतत्। साध्योदाहरणं दर्शयति&amp;mdash;तृतीयमिति। गन्धवत्वं साध्यं व्यापकम्। साधनं व्याप्यम्। तत्र साध्योत्पत्तेः प्क् साधनं पार्थिवत्वं व्यापकगन्धासम्भवेऽसम्भवि । सम्भवे वा न व्याप्यव्यापकभाव इत्यर्थः। द्दृष्टान्तोदाहरणं निरदर्शयति&amp;ndash;चतुर्थमिति। द्दृष्टान्तभागेति। घटो द्दृषेटान्त उपात्तः। तस्य गुणोत्पत्तेः पूर्वं गुणवत्तयां असिद्धेरुपत्तरकालं तु सिद्धेरुभयकालवर्तिनश्च घटस्य द्दृष्टान्तत्वेनोपादानात्पूर्वभागे गुणवत्वस्यासिद्धिरित्यर्थः। तज्ज्ञानमुक्रान्तं स्पष्टयति&amp;ndash;पञ्चममिति। वायुशब्देन वायुत्वस्य धर्मित्वेनोपादानात् ज्ञाताज्ञातभागव्यवस्थितं इत्यज्ञातभागे स्पर्शवत्वान्नोपलब्धमित्यर्थः। पञ्चसूदाहरणेषु परिहारसूत्रं यथाक्रमं व्याचिख्यासुः प्रथमपक्षे परिहारतया व्याचष्टे&amp;mdash;न तावदिति। ननु &amp;lsquo;उत्पन्नश्शब्दः नित्य&amp;rsquo;इति नोक्तं, किन्तु &amp;lsquo;शब्दो नित्यः&amp;rsquo;। तथा च उत्पत्तेः पूर्वदशाकस्यापि पक्षत्वात् कथं भागासिद्धिः इत्याशयवानाशङ्कते&amp;ndash;तथापीति। यद्युत्पन्नविशेषेणं अनुपात्तं तथापि शब्द इत्युक्तम्। शब्दशब्दत्वाभिव्यञ्जकासाधारणव्यञ्जकासाधरणव्यक्तिरभिधीयते। ननु चानुत्पन्नस्य शब्दस्य न शब्दाभिव्यञ्जकत्वमस्ति। अत उत्पन्न इति लभ्यत इत्याशयवान् परिहरति&amp;ndash;न किमित्यादि।&lt;br&gt;&#xA;A&lt;br&gt;&#xA;ननु शब्दस्योत्पत्तेः पूर्वं न शब्दश्चेत्तस्य शब्द एव शब्द इति प्राप्तमित्याशयवान् शंकते&amp;ndash;अशब्द एवेति। अशब्द इति कोऽर्थः। किं शब्दाभावस्य भावः, किं वा शब्दस्यपूर्वमभावो धर्म इति । प्रथमं परिहरति&amp;ndash;नैतदेवमिति। शब्दो हि स्वभावविरहस्वभावो लोके प्रसिद्धः। कथं स्वभावः स्वभावः इति वचनं न व्याहन्यते।&lt;br&gt;&#xA;ननु स्वकाले स्वाभावविरहरुपत्वेऽपि शब्दस्य स्वोत्पत्तेः प्राक्काले स्वाभावस्य भावत्वेऽपि न व्याघातो भविष्यतीति हृदि निधाय, स्वकालवाचः प्राक्कालेऽपि न स्वभावात्मकः शब्दो, व्याघातस्य समानत्वात् । न हि शब्देन भवेदनैकान्तः इत्याशयवानाह&amp;ndash;तत्स्वभावस्येति। शब्दत्वभावस्य कालान्तरेऽपि पूर्वापरकालेऽपि स्वभावतादात्म्यं स्वेतरघटादितादात्म्यं च तयोरनुपलब्धेः अनुक्तत्वादित्यर्थः। यथा स्वकाले कोऽपि भावः स्वभावः स्वेतरस्वभावो न भवति, तथा पूर्वापरकालयोरपि, न भावस्वेतरस्वभावो न हि घटोऽघटस्वभावः कदाचित्कस्याचित्प्रमाणस्य गोचरो भवितुमर्हति इति सारम्।&lt;br&gt;&#xA;ननु यद्यनुत्पत्तिविनाशदशायां न घटः स्वाभावः स्वभावः। कथं तर्ह्यनुत्पन्नो घटः, नष्टो घटः, नास्ति घटः इति अभाववाचकशब्दसामानाधिकरण्यमिति पराक्षेपमुपसंहरन् परिहरति&amp;ndash;तस्मादिति । उपक्षयति। उपदर्शयति। तथा च उपलक्ष्योपलक्षकयोरभेदमुपचर्यसामानाधिकरण्यम्। न तु वास्तवो भेदः भेदस्वभावावयोः विधिनिषेधयोः सकललोकसाक्षिकप्रत्यक्षादिप्रमाणसिद्धतया शक्यापहृवादिति भावः । किं च न केवलं व्याघाताद्विधिनिषेधयोः एकत्वानुपपत्ति;अर्थक्रियाभेदादपि नैकत्वं तयोर्घटपटयोरिव । न हि शब्दसाध्यां अर्थक्रियां कर्तुं शक्नुयात् शब्दाभावः;शब्दाभावसाध्यामर्थक्रियां न शब्दः कर्तुं समर्थ इति जगद्विख्यातोऽयमर्थ इति किं नावबुध्यते। किं च अन्वयव्यतिरेकाभ्यां कार्यकारणभावावगतिरिति लोकस्थितिरितिव्यवस्थितिरपि न स्याद्भावयारेकेत्वमभ्युपगच्छतामिति हृदि निधाय द्वितीयपक्षं विविच्य उपदर्शयति तथा चेत्यादिना तस्याभावोऽस्तीत्यन्तेन । ननु तथा प्युत्पत्तेः पूर्वं शब्दो यदि शब्दशब्देन व्यपदिश्यते, कथं पक्षता । अथ न व्यपदिश्यते, तदयुक्तं, अतीतानागतवर्तमानव्यक्तिमात्राभिधायकत्वात् शब्दशब्दस्येत्याशङ्कामाह&amp;ndash;स पुनरिति। शब्दः पुनरव्यपदेश्य एव स्वाभावकाले शब्द स्वाभाव्यनेकासाधारणशब्दव्यक्तिरभिधीयते शब्दशब्देनेति कालवर्तिनां च(?)शब्दव्यक्तीनां त्रिष्वपि कालेषु शब्दत्वाभिव्यञ्जकत्वदर्शनात् भूतभाविवर्तमानव्यक्तिभिः शब्दत्वमभिव्यक्तं अभिव्यज्यते च, न तु पुनः शब्दप्रागभावादिश्शब्दत्वाभिव्यक्तिं अकार्षीत् करिष्यति करोति चेति द्दृष्टमिष्टं वा शिष्टैरिति। तस्मात् स्वाभावकाले न शब्दोऽस्ति, न च शब्दपदेनाभिधीयते, अतो न पक्षता । अतो न भागासिद्धता । नापि विरोधपर्यवसानमिति रहस्यम्।&lt;br&gt;&#xA;ननु यथा व्यपदेश्याधिकरणतया साध्यसाधनभावः तथा व्यपदेश्याधिकरणतयापि भविष्यति। न हि प्रामाणिकाधिकरण एव साध्यसाधनभाव इति नियमः, येन व्यपदश्याधिकरणतया विरुध्यत इत्यत आह &amp;mdash;न चेति ।&lt;br&gt;&#xA;केवलान्वयिलिङ्गनिरुपणप्रस्तावे परैरुक्तं, विपक्षः कल्पितोऽस्ति । तत्र हेतोर्व्यतिरेकसम्भवे अन्वयव्तिरेकी । व्यतिरेकिनिषेधे च क्रियमाणे हेतोर्वृत्तिप्रसक्तिः। न मूकतायां चाप्रतिभेत्याशङ्कयोक्तम्, न खलु मुमूर्षोः तोयाभ्यवहरणेऽप्यसमर्थस्य शष्कुलीभक्षणं शङ्कते चेतनः। अप्रामाणिकेऽर्थे सहृदयानां मूकतैवोचिता । अहृदयानां त्वहृदया एव प्रतिवाचो भवन्ति। यक्षानुरुपो बलिरिति लौकिकानां आभाणक इत्याद्याकारे शास्त्रे विस्तरतयोक्तमिति । धर्मिपक्षे सूत्रं योजयित्वा हेतुपक्षे सूत्रं योजयितुं उपक्रमते&amp;ndash;हेतौ त्विति।&lt;br&gt;&#xA;लिङ्गपक्षे सूत्रं योजयित्वा तात्पर्यं चोक्तवा साध्यद्दृष्टान्तपक्षे सूत्रतात्पर्यमतिदिशति&amp;ndash;एतेनेति । यथा यदातदोत्पन्नस्य पतनादेः लिङ्गत्वं तथा यदातदोत्पन्नस्य साध्यस्य गन्धत्वादेः तथाभावो व्यापकता। एवं द्दृष्टान्तगतगुणत्वस्य यदातदोत्पन्नस्य साधनधर्मवत्तया द्दृष्टान्तत्वोपपत्तेः न कारणप्रतिषेधः, न साधनधर्मप्रतिषेधः। द्दृष्टान्त इति शेषः। इत्थमेव सूत्रयोजना कर्तव्येत्याह&amp;mdash;यथायोगं त्विति। यथा गन्धत्वत्वेन पार्थिवत्वं अनुमिन्वन्ति तथा पार्थिवत्वं अनुमिन्वन्तो नोपालम्भमर्हामः। भाविनो क्वचिदनुमेय दर्शनात् । अन्यथा करणेन भूतेन भाविनः कार्यस्य क्वचिदनुमेयत्वं न स्यात्। अस्ति च तेनैव पश्यामो भूतमिव भाविनो, भाविनमपि भूतेनानुमीयत इति न किंचिदनुपपन्नम्।&lt;br&gt;&#xA;B&lt;br&gt;&#xA;एतदेव विशदयति&amp;ndash;साध्य इति । यदातदोत्पन्नस्य गन्धत्वादेः व्यापकत्वं, वस्तुतः तदनपेक्ष्य प्रकृजातिप्रवृत्तेरिति योजनीयम्। पञ्चमं प्रकारं समाधातुं उपक्रमते&amp;ndash;ज्ञाने त्विति। साध्यधर्मसम्भावनया साध्यधर्मिनिश्चयेन च अनुमानं प्रवर्तते, न तु विपर्ययेण । तस्मात् अन्यत्किंचित्तदपि इत्याह&amp;ndash;द्विधा हीति। धर्मिणः यथेति येन प्रकारेण स्वरुपनिश्चयसाध्यधर्मसन्देहाभ्यां अनुमितौ प्रवृत्तिः व्यावृत्तिः, तस्य धर्मिणः तथा तेन प्रकारेण स्वरुपनिश्चयसाध्यधर्मसन्देहाभ्यां ज्ञाताभ्यां विषयीकृतस्योपन्यासात् प्रतिपादनादित्यर्थः। यस्तु धर्मिस्वरुपतो न ०निश्चितः, न च साध्यधर्मवत्तया सन्दग्धः, धर्मिणि साध्ये च हेतौ च द्दृष्टान्ते चोपनये च निगमने च यथाक्रमं दोषो वाच्यः। न तु अनुपन्यस्ते धर्म्यादौ, अतिप्रसङ्गात् इत्याशयवानाह&amp;mdash;उपन्यासानु रुपमिति। अनुपन्यस्तो न पक्षादिः, किंत्वपक्षादिना च तस्याज्ञानं दोषः। अन्यदोषस्यान्यो विषयो न भवतीति सर्वसम्मतमित्यत आह&amp;mdash;ज्ञानं हीति(?)। यदि च नैवमभ्युपगच्छेत्तदा प्रकृतदूषणस्याप्यनुत्थानं, तत्रापि ह्यपक्षस्याज्ञानात् दूषणप्रयोगनिष्पत्तिरिति बाधकमाह&amp;ndash;अन्यथेति।&lt;br&gt;&#xA;ननु &amp;lsquo;शब्दो नित्यः कृतकत्वात् घटव&amp;rsquo;दित्युक्ते, यदि सामान्यघटद्दृष्टान्तयोः ऐन्द्रियकत्वसमानधर्मदर्शनवशेन संशयसमजातिव्यवस्थितिः, तदा अनुमानान्तरे न संशयप्रवृत्तिः। न च वैधर्म्यादेर्न संशयसम इति वाच्यं, युक्तयुक्तिकत्वात् इति हृदि निधाय यथाश्रुतसूत्रमुदाहरणोपलक्षणतात्पर्यपरतया व्याचष्टे&amp;mdash;समानं इत्यादिना (?)उपलक्षणमर्थ इत्यन्तेन । उदाहरणमात्रं यथैन्द्रियकत्वं समानं तथान्यदपि प्रमेयत्वादिकं समानं इह ग्राह्यं;न त्वैन्द्रियकत्वमेवेत्यर्थः। एवं नित्यनित्यग्रहणमुपलक्षणार्थं सपक्षासपक्षमुपलक्षयति। ननु नित्यानित्यपरं एवं साधर्म्यग्रहणमपि न साधर्म्यमात्रपरं, किन्तु संशयैकधर्मपरमित्यर्थः। अतो दोषावकाश इत्याह&amp;ndash;नेति। ननु यथा निर्णयकारणेऽभिहिते संशयकारणबलेन संशयसमः तथा साद्दृश्यमारोप्य स्मरणविशिष्ट&amp;hellip;विपर्ययकारणबलेन विपर्ययोऽपि स्यादिति विपर्ययः सूत्रकारेण वक्तुमुचितः, किमित नोक्तः। सत्यं नोक्तः, संशयसमप्रतिपादनेन प्रतिपादितत्वात् । तथा च सम्यज्ज्ञानकारणोपक्षेपक्षेपे यथा सम्यज्ज्ञानं तथा मिथ्याज्ञानं कारणवशेन मिथ्याज्ञानप्रसङ्गः संशयसम इति व्याख्यानात् । तस्मात्संशयपदं समवेदनोपलक्षणपरं द्रष्टव्यम्। (?)प्रतिसमा सा यः या संज्ञा संशयसमा रुढिरिति विवेचनीयम्।कृतिज्ञप्तिसाधारणी चेयम्। अतो यथासम्भवं दोषं विवेचयति&amp;ndash;कार्यापेक्षयेति। संशयकारणेन निर्णयकारणं सत्प्रतिपक्षितं निर्णयं करोति संशयकारणशून्यं च न कदाचिदपि इत्यभिमन्यमानः, परस्य ज्ञापकस्य निर्णायकस्य निर्णायकं संशायकविरहे सत्येवेत्यभिमानात् । न च तद्विरहः कदाचिदपीति न कदाचिदनिर्णयः स्यात् इत्याशयवानाह&amp;ndash;ज्ञाप्येति। शेषं सुबोधम्।&lt;br&gt;&#xA;ननु यदि साधर्म्येण बाधाभिधानं प्रकरणसमः, तदा वैधर्म्यप्रत्यक्षादिभिर्बाधाभिधानं जात्यन्तरमेव स्यात् । न चेदमिष्टं द्दृष्टं वा शक्यं वा प्रतिपादियितुं इत्याशयवानाह&amp;ndash;साधर्म्यादित्स्येति । प्रतिपक्षो वाद्युकापपक्षापेक्षया द्रष्टव्यः। तस्य साधनं यथा साधर्म्यं साधकं तथा वैधर्म्यप्रत्क्षाद्यपीति नोक्तदोषावकाश इत्यर्थः। उभयग्रहणं वादिसाध्यानित्यपक्षापेक्षया द्वितीयनित्यत्वाद्युपलक्षकम्। अतो द्वयसाधर्म्यादिति सति स्यात् । ननु बाधोद्भावने तत्कुतोऽभिहितमिति हृदि निधाय प्रक्रियाशब्दार्थं प्रकृते अन्यथां व्याचष्टे&amp;ndash;प्रक्रियेति। अनित्यत्वादिसाध्येषु नित्यत्वादयः, नित्यत्वादिषु साध्येषु अनित्वादयो वात्र प्रक्रियाऽभिहिता सूत्रकारस्येत्यर्थः। ननु साधर्म्यवैधर्म्यसमजाति द्वितीयसाधर्म्यवैधर्म्याभ्यामेव भवतः, नान्यथा । तत्कथं भिद्यत इत्यत आह&amp;ndash;सिद्धेर्निश्चयादिति। ननु तथापि न ताभ्यामपि भेदमवगच्छाम इत्यत आह&amp;ndash;तेनेति। तेन सत्प्रतिपक्षचोदनाभासेन । इयं बाधचोदनाभासा। अतो भहति भेदेऽवगम्यमाने भेदानवभासोऽसङ्गत् इत्यर्थः। ननु श्रावणत्वप्रत्यभिज्ञयोरनु(?)पदतयोरप्रयोजकतया विरुद्ध धर्मसंसर्गविपर्ययतया चाभासत्वान्निरनुयोज्यनुयोगप्रभेदतया न जात्युत्तरत्वमिति चेन्न। सत्साधने कृते आभासेनोत्तरं निरनुयोज्यानुयोगत्वसाधने कृते सत्साधनेनैवमुत्तरे क्रियमाणे तस्मातत्र जातित्वमेवेत्याशयवानाह&amp;ndash;शेषमशेषमिति।&lt;br&gt;&#xA;एवमादिशङ्कोत्तरं शेषमशेषशब्दवाच्य&amp;hellip;..केवलनिरनुयोज्यानुयोगः प्रत्यक्षादेराभासत्वादिति वाच्यमित्याशङ्कयाह&amp;ndash;असत्वेऽप्येवमुक्ते दुष्टत्वानुमानवदिति परिह्नतं साधर्म्यसमायामस्माभिरिति हृदि निधायाह&amp;ndash;साधर्म्यसमावदिति।&lt;br&gt;&#xA;यदि वादिसाधनादनधिकबलं प्रतिवादिसाधनं बाध्यत इत्यनुमन्यते प्रतिवादी ब्रूयात्। मदीयानधिकबलेन त्वदीयेन त्वदभ्युपमवशेनैव मदीयं बाध्यते यथा, तथा त्वदीयानधिकबलेन मदीयेन त्वदीयं न बाध्यते। यदि च तथाभूतेनापि मदीयेनैव त्वदीयं बाध्यते, न त्वदीयेन मदीयमिति प्रतिवादी ब्रूयात् नेदं व्यक्तमित्थं राजकुलस्थितिर्न युक्तिरित्याशयवानाह&amp;ndash;सोऽयमिति।&lt;br&gt;&#xA;एवं निराकृतप्रतिवादी यदि ब्रूयात् मी&amp;hellip;.बाधः सत्प्रतिपक्षत्वमेव भविष्यतीति तदा प्रतिवक्तव्यं तर्हि प्रकरणसमः किं तर्हि साधर्म्यसमः स्यात् तल्लक्षणत्वादेवमेवास्त्विति वक्तरीदमुत्तरं साधर्म्यसमायामित्यवधातव्यमित्याशयवानाह &amp;mdash;बाधं प्रतीति। वस्तुत्पादकबोधकयोः कारकज्ञापकयोः इह हेतुपदं साधनापरपर्यायं वर्तते, न तु एकत्रः युक्तेस्तुल्यत्वादित्यत आह&amp;ndash;कृतीति । वस्तुन उत्पादः कृतिः, वस्तुनो बोधो ज्ञप्तिः;यथाघूमस्योत्पादको हेतुः अग्रिः, अग्नेर्बोधको हेतुः धूमः ;न तु विपर्ययः कदाचिदिति सर्वलोकसिद्धमेतत् । काऽत्रापि कथन्ता। पूर्वमित्यादि । पूर्वमेव पश्चादेव सहैवेति बोद्धव्यम्। अन्तिमे दोषमाह&amp;ndash;तत्रेति। अविशेषात् द्वयोः साध्यसाधनाभिमतयोः सत्वं तस्मादहेतुरिति सव्येतरविषाणवद्धेतु फलाभावाभाव इत्यर्थः। प्रथममध्यमयोर्दूषणं संकल्प्याह&amp;mdash;पूर्वापरभावे त्विति। पूर्वभावे साधनस्य पश्चात्साध्यं कार्यं ज्ञाप्यमिति स्थिते, अपरभावे पश्चाद्भावे साधनस्य पूर्वं साध्यं कार्यं ज्ञाप्यमिति वा स्थिते, एकतरस्य सम्बन्धिनः कार्यस्य ज्ञाप्यस्य वा द्वितीयपक्षे साधनस्योत्पादकस्य ज्ञापकस्य वाऽनुपपत्तेः असत्वादित्यर्थः। किमतो यद्येवमित्यत आह&amp;ndash;साध्ये (साध्येति?)साध्योपहितं रुपं साधनं, साधनोहितं रुपं साध्यं इत्यौपाधिकं तत्त्वमनुभवन्तो व्यपदिशन्ति सन्तः न त्वन्यथेति जगद्विख्यातम्। तथा चोपाधेः साध्यस्य साधनस्य वाऽभावे कथं साधनानुभवव्यपदेशौ साध्यानुभवव्यपदेशौ वा स्यातामित्यर्थः।&lt;br&gt;&#xA;ननु, प्राप्तावविशेषादसाधकत्वं अप्राप्तावतिप्रसङ्गादसाधकत्वमित्युक्तम्। न च ततो मानगप्यस्याः भेदमुपालभाम इत्याशयवाहनाह&amp;ndash;क इति । यद्यपि साध्यसाधनभावप्रतिक्षेपः समानः तथाप्यवान्तरप्रकारभेदेन भेदः। अन्यथा सर्वासां जातीनां साध्यसाधनप्रतिक्षेपकत्वादेकत्वनिवार्यम्। अथ कथञ्चित् भेदविवक्षया तासां परस्परतो भेदः अत्राप्यवान्तरभेदविवक्षयैव भेदोभ्युपगम्यतामित्याशयवान् भेदकमाह&amp;ndash;तत्रेति। प्राप्त्यप्राप्तिसमयोरित्यर्थः। साधनं साध्येन सन्निकृष्टमसन्निकृष्टमिति स्वरुपतश्चिन्तितमित्यर्थः।&lt;br&gt;&#xA;साधनकाले साध्यं, अन्यदा वेति कालमन्तर्भाव्येति शेषः। अपरं विशेषमाह&amp;ndash;त इति । परस्परप्राप्तयोः साध्यसाधकत्वं द्दृष्टमित्यर्थो द्वारमित्यर्थः। इयमिति। साध्ये कथं साधनशब्दः?असति साधने कथं साध्यशब्दः प्रवर्तत?इति द्वारेण प्रकृतजातिप्रवृत्तेः । अ&amp;hellip;पि विशेषमाह&amp;ndash;ते द्वीति। प्राप्यसाध्यमप्राप्यवेति विकल्पद्वयेन प्राप्त्यप्राप्तिसमे प्रवर्तेते । इयमहेतुसमा पूर्वं वा पश्चाद्वा सह वेत्यत्र विकल्पोपक्रम्येत्यर्थः। अपरमपि विशेषमाह&amp;ndash;तत्रेति। प्राप्त्यप्राप्तिसमयोरित्यर्थः। प्राप्यकार्यकरणे कारणस्यातिप्रसङ्गात् प्राप्य कारणं वक्तव्यम्। सच्च प्राप्यहेतुना सत् । सतोश्चाविशेषे किं कस्य कारणं कार्यं वेति सहकारिप्राप्तिशक्तिर्दूष्यते। एवं प्राप्यविशेषादकरणे ज्ञापने वा अप्राप्यकरणं ज्ञापनं च वक्तव्यम्। तदयुक्तम्, अति प्रसङ्गादिति अप्राप्तिरुपसहकारिप्राप्तिशक्तिर्दूष्येत्यर्थः। अपरमपि विशेषमाह&amp;ndash;त इति । प्राप्त्यप्राप्तिसमेत्यर्थः। साध्यधर्मसन्देहकाले हेतुः प्रयुज्यते, न त्वन्यथा । प्राप्तिपक्षे च न साध्यसन्देहोऽस्ति। तथा च पक्षताविरहाद्विशेषणासिद्धत्वं प्राप्तिसमे। अप्राप्तिसमायां तु प्राप्तिलक्षणविशेषणासिद्धिरिति विशेषणासिद्धिः प्रतिपाद्यते । इयमहेतुसमा प्रतिकूलकर्काभासेति। अतः प्राप्त्यप्राप्तिसमाभ्यामहेतुसमायाः महान्विशेष इति दर्शितमित्यवधातव्यम्। प्रतिकूलतर्कत्वमेव स्पष्टयति&amp;ndash;पूर्वभावे हीत्यादिना पर्यवसानादित्यन्तेन । अक्षरार्थं व्याख्याय तात्पर्यमप्याह&amp;ndash;इतरेतराश्रयेति। साधनापेक्षया साध्यमात्मानमासादय &amp;hellip;.साध्यापेक्षया च साधनमित्यत्र साधनाभावेन साध्यं साध्याभावेन च साधनं इत्युभयाभाव इति सारमित्यर्थः।&lt;br&gt;&#xA;कार्यापेक्षया कारणं साधनं पूर्वमेव । साध्यं कार्यं पश्चादेवेति व्यवस्थितमीश्वरेणापि अन्यथा कर्तुं शक्यते(न?) किं पुनर्नास्तिकवराकैः । ज्ञाप्यापेक्षया च अनियमः, कदाचित् पूर्वं ज्ञाप्यं पश्चात् ज्ञापकं, यथा प्रथमोत्पन्नानां घटादीनां पश्चात् उत्पन्नाः प्रदीपादयो ज्ञापकाः । कदाचित् पूर्वं ज्ञापकं पश्चात् ज्ञाप्यं, यथा दीपाद्युत्पादात् पुरस्तात् उत्पन्ना घटादयः । क्वचित् पुनः सहभावे ज्ञाप्यज्ञापकभावः, यथा धामधूमयोर्गम्यगमकभाव इति ।अपि सर्वजनसिद्धं अबाधितं अशक्यापह्नवमिति हृदि निधाय सूत्रार्थमाह&amp;ndash;यथायथमिति। त्रिकालयुक्ताद्धेतार्ज्ञापकादित्यर्थः। साध्यसिद्धिः ज्ञाप्यसिद्धिरित्यर्थः। दर्शनात्सर्वकालोकैरिति। उक्ततर्काणां तर्काभासतामाह&amp;mdash;अत एवेति। ज्ञप्तिपक्षे सूत्रं व्याख्याय कृतिपक्षे व्याचष्टे&amp;ndash;कृतिपक्षे त्विति। नन्विस्मिन् पक्षे साध्योपहितमर्यादाः साधनशब्दाः साध्योपाध्यसम्भवे कथं प्रवर्तन्ते, तदन्तरेणापि वा प्रवर्तमानः कथं तदुपाधिका इत्याशयवान् शङ्कते&amp;mdash;असतीति। भविष्यतः साध्यस्यैतदायत्तत्वात् तत्साधनत्वस्थितिरिति हृदि निधाय परिहरति&amp;ndash;साध्यस्यैवेति। ननु जपाकुसुमादिरक्तादेरुपाधिः विद्यमानस्यैव उपाधित्वसन्दर्शनेन अविद्यमानदण्डादेरनुपाधित्वसन्दर्शनेन च कथं विद्यमानस्य साध्यस्योपाधित्वमिति मनसि निधाय पुनश्शङ्कते&amp;ndash;असत् इति । किं साधनव्यवहारं प्रति उपाधिभावो निरुप्यते, किं साध्योत्पादनं प्रति। प्रथम परिहारमाह&amp;ndash;प्रयुज्यन्त इत्याशयः; द्वितीये परिहारमाह&amp;ndash;व्यापारमिति। साधनेन तन्त्वादिना पटादिकमुत्पद्यत इत्यत आह(?) &amp;mdash;-तन्वादयः पटप्रागभाववन्तो व्याप्रियन्तेपटोत्पादनाय । न तु पटोत्पादनकमित्युपधानानुपयोग इत्यर्थः।&lt;/p&gt;</description>
    </item>
  </channel>
</rss>
