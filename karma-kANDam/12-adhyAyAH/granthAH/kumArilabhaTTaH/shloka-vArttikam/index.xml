<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;श्लोक-वार्त्तिकम् on मीमांसायां विश्वासटिप्पन्यः</title>
    <link>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/shloka-vArttikam/</link>
    <description>Recent content in &#43;श्लोक-वार्त्तिकम् on मीमांसायां विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/shloka-vArttikam/index.xml" rel="self" type="application/rss+xml" />
    <item>
      <title>काशिका</title>
      <link>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/shloka-vArttikam/kAshikA/</link>
      <pubDate>Mon, 01 Jan 0001 00:00:00 +0000</pubDate>
      <guid>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/shloka-vArttikam/kAshikA/</guid>
      <description>&lt;details&gt;&lt;summary&gt;विस्तारः (द्रष्टुं नोद्यम्)&lt;/summary&gt;&#xA;&lt;p&gt;Sucaritamisra: Mimamsaslokavarttikakasika&lt;br&gt;&#xA;Based on the ed. by K. Sāmbaśiva Śāstrī.&lt;br&gt;&#xA;The Mimāṃsāślokavārt[t]ika with the Commentary Kāśikā of Sucaritamiśra.&lt;br&gt;&#xA;Trivandrum 1926, 1929, 1943. (Trivandrum Sanskrit Series, 90, 99, 150)&lt;/p&gt;&#xA;&lt;/details&gt;&#xA;&lt;h2 id=&#34;1&#34;&gt;1&lt;/h2&gt;&#xA;&lt;p&gt;०१ प्रतिज्ञासूत्र&lt;/p&gt;&#xA;&lt;p&gt;{१,१}            वार्त्तिकारम्भे शिष्टाचारम् अनुविदधानो मङ्गलं तावत् करोति &amp;ndash; विशुद्धेति. दृष्टा हि शिष्टानां प्रवृत्तिः सर्वकार्येषु मङ्गलाचरणपूर्विका. मङ्गलं च देवतास्तुतिनमस्कारादि. अस्य च नियोगतः फलवत्कार्यान्तरारम्भसंयोगात् साक्षाद् अफलत्वाच् च फलवत्सन्निधावफलं तदङ्गम् इति न्यायेन कार्यान्तरशेषत्वे ऽवधृते सत्यारम्भस्य समाप्तिपर्यन्तत्वाद् अपेक्षिताविघ्नपरिसमाप्तिः फलम्. अपेक्षितविधेर् अनपेक्षितविधानं दुर्बलम् इति न्यायेन फलान्तरकल्पनाया दुर्बलत्वात्. अतो यथा साम्प्रदायिकम् अध्यायानध्यायादि स्वाध्यायाविघ्नार्थम् एवम् इदम् अपि. तद् अयम् अर्थः &amp;ndash; विशुद्धौ ज्ञानदेहौ यस्य स तथोक्तः. विशुद्धं च भगवतो ज्ञानं रागादिभिर् ज्ञानकारणानाम् अदूषितत्वाद्, देहश् चायोनिजत्वाद् विविधगर्भवेदनाविरहाच् च. त्रिवेदी च तस्य चक्षुर् इति गौणो वादः, असन्दिग्धाविपरीतस्पष्टवेदार्थप्रकाशकत्वात्. दिव्यं चातीन्द्रियार्थगोचरत्वात्. भौतिकं हि चक्षुः प्रत्युत्पन्नार्थविषयम्. इदं त्व् अनागतादिविषयं दिव्यम् इति. श्रेयसश् च हिताहितप्राप्तिपरिहारात्मनो भगवान् निमित्तम्. सोमार्धधारिणे, सोमकलाधारिणे. नम इति. यद्य् अपि विग्रहादिपञ्चकं देवताधिकरणे निराकरिष्यते, तथाप्याज्यादिस्तोत्रवत् प्रधानकर्मण एव देवतास्तुतेर् एवङ्कृतायाः फलम् इत्य् अदोष इति ॥ १ ॥&lt;/p&gt;</description>
    </item>
    <item>
      <title>मूलम्</title>
      <link>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/shloka-vArttikam/mUlam/</link>
      <pubDate>Mon, 01 Jan 0001 00:00:00 +0000</pubDate>
      <guid>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/shloka-vArttikam/mUlam/</guid>
      <description>&lt;p&gt;[TODO: उम्बेकटीकाया ईषद्-व्यत्यस्तम् - कथम् इति विचारणीयम् । ]&lt;/p&gt;&#xA;&lt;p&gt;धर्मे सामान्यतः सिद्धे प्रमाणं चोदनोच्यते ।&lt;br&gt;&#xA;स्वरूपादेस्ततः सिद्धिः स्वरूपं वेह सूत्र्यते ॥१॥&lt;br&gt;&#xA;द्वयमेकेन सूत्रेण श्रुत्यर्थाभ्यां निरूप्यते ।&lt;br&gt;&#xA;स्वरूपे ऽपि हि तस्योक्ते प्रमाणं कथ्यतेऽर्थतः ॥२॥&lt;br&gt;&#xA;किमाद्यपेत्तितैः पूर्णः समर्थः प्रत्ययो विधौ ।&lt;br&gt;&#xA;तेन प्रवर्तकं वाक्यं शास्त्रेऽस्मिन् चोदनोच्यते ॥३॥&lt;br&gt;&#xA;चोदनैव प्रमाणं चेत्येतद्धर्मेऽवधारितम् ।&lt;br&gt;&#xA;साकाङ्क्षमिति मन्वानो युक्तलेशं द्वयेऽस्पृशत् ॥४॥&lt;br&gt;&#xA;सम्भाव्यते प्रमाणत्वं शब्दस्यैवंविधेष्वपि ।&lt;br&gt;&#xA;इन्द्रियादेरसामर्थ्यं वक्ष्यमाणमदीदिशत् ॥५॥&lt;br&gt;&#xA;अत्यन्ताऽसत्यपि ज्ञानमर्थे शब्दः करोति हि ।&lt;br&gt;&#xA;तेनोत्सर्गे स्थिते तस्य दोषाभावात्प्रमाणता ॥६॥&lt;br&gt;&#xA;चोदनेत्यब्रवीच्चात्र शब्दमात्रविवक्षया ।&lt;br&gt;&#xA;न हि भूतादिविषयः कश्चिदस्ति विधायकः ॥७॥&lt;br&gt;&#xA;इन्द्रियादिव्युदासेन शब्दो पावन्न साध्यते ।&lt;br&gt;&#xA;तावच्च तद्विशेषस्य कुतो वाऽवसरो भवेत् ॥८॥&lt;br&gt;&#xA;निमित्तमात्रं वोच्येत प्रमाणं वेह लक्षणम् ।&lt;br&gt;&#xA;प्रमाणं त्वपि शब्दो वा ( १ ) तज्ज्ञानं वा निरूप्यते ॥९॥&lt;br&gt;&#xA;पदार्थस्तन्मतिर्वा स्याद्वाक्यार्थाधिगमोऽपि वा ।&lt;br&gt;&#xA;पूर्वेषान्तु प्रमाणत्वे फलत्व तस्य गम्यते ॥१०॥&lt;br&gt;&#xA;ज्ञानेलक्षणशब्दोऽयं यदि नाम प्रयुज्यते ।&lt;br&gt;&#xA;चोदनोक्तिस्तदा कार्यं तत्कार्यं चाऽपि लक्षयेत् ॥११॥&lt;br&gt;&#xA;निमित्तमात्रे शब्दे च प्रमाणे मुख्यवृत्तयोः ।&lt;br&gt;&#xA;सामानाधिकरण्यं स्याच्चोदनालक्षणत्वयोः ॥१२॥&lt;br&gt;&#xA;द्रव्यक्रियागुणादीनां धर्मत्वं स्थापयिष्यते ।&lt;br&gt;&#xA;तेषामैन्द्रियकत्वेऽपि न ताद्रूप्येण धर्मता ॥१३॥&lt;br&gt;&#xA;श्रेयःसाधनता ह्येषां नित्यं वेदात्प्रतीयते ।&lt;br&gt;&#xA;ताद्रूप्येण च धर्मत्वं तस्मान्नेन्द्रियगोचरः ॥१४॥&lt;br&gt;&#xA;प्रदर्ह्सनार्थमत्रोक्तमिन्द्रियं सूत्रकारवत् ।&lt;br&gt;&#xA;नान्यत्किं चेति वा च्छेदः सामान्यार्थःप्रयुज्यते ॥१५॥&lt;br&gt;&#xA;तदसामर्थ्यसिद्ध्यै च पुनरिन्द्रियकीर्तनम् ।&lt;br&gt;&#xA;किं चेति मध्यमच्छेदो हेतुप्रश्ने प्रयुज्यते ॥१६॥&lt;br&gt;&#xA;यद्यपि त्वनुमानस्याऽप्येवमादौ समर्थता ।&lt;br&gt;&#xA;विना सम्बन्धबोधेन न तु तस्योद्भवः क्वचित् ॥१७॥&lt;br&gt;&#xA;न सामान्यविशेषाभ्यां धर्मसम्बन्धदर्शनम् ।&lt;br&gt;&#xA;लिङ्गस्य कस्य चित्सिद्धं येन स्यादनुमानता ॥१८॥&lt;br&gt;&#xA;ननु शब्दो ऽपि सम्बन्धबोधान्नर्ते प्रवर्त्तते ।&lt;br&gt;&#xA;पदं तदू,न च तद्वाच्यो धर्मो, वाक्यार्थ एव सः ॥१९॥&lt;br&gt;&#xA;वाक्यस्याऽवाचकत्वं च पदार्थानां च हेतुता ।&lt;br&gt;&#xA;सम्बन्धस्याऽनपेक्षाणां ( १ ) वाक्यार्थे स्थापयिष्यते ॥२०॥&lt;br&gt;&#xA;नित्यत्वादेरसिद्धत्वादभ्युपेत्योच्यतेऽथ वा ।&lt;br&gt;&#xA;सुतरामप्रमाणत्वं वक्तृप्रामाण्यवर्जनात् ॥२१॥&lt;br&gt;&#xA;प्रमाणान्तरदृष्टं हि शब्दोऽर्थं प्रापयेत्सदा ।&lt;br&gt;&#xA;स्मृतिवच्च स्वयं तस्य प्रामाण्यं नोपपद्यते ॥२२॥&lt;br&gt;&#xA;नूनं तत्राऽनुभूतोऽसावित्याप्तोक्तिनिबन्धना ।&lt;br&gt;&#xA;बुद्धिः साक्षाददृष्टेऽपि युक्ताऽर्थे पुरुषोक्तितः ॥२३॥&lt;br&gt;&#xA;नात्मीयादन्यदीयाद्वा प्रत्यक्षादेर्विना क्वचित् ।&lt;br&gt;&#xA;वचसः सत्यता दृष्टा तथा स्याच्चोदनास्वपि ॥२४॥&lt;br&gt;&#xA;तेन सत्यपि विज्ञाने प्रतिभादेर्यथैव हि ।&lt;br&gt;&#xA;स्वातन्त्र्यान्न प्रमाणत्वं तथा वेदेऽपि दृश्यताम् ॥२५॥&lt;/p&gt;</description>
    </item>
  </channel>
</rss>
