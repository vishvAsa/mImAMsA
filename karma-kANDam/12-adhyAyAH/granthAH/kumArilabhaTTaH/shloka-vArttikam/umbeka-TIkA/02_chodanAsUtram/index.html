<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>मीमांसायां विश्वासटिप्पन्यः  | ०२ चोदनासूत्रम्</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/shloka-vArttikam/umbeka-TIkA/02_chodanAsUtram/" rel="alternate" type="application/rss+xml" title="मीमांसायां विश्वासटिप्पन्यः" />
    <link href="/data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/shloka-vArttikam/umbeka-TIkA/02_chodanAsUtram/" rel="feed" type="application/rss+xml" title="मीमांसायां विश्वासटिप्पन्यः" />

    <meta property="og:url" content="file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/shloka-vArttikam/umbeka-TIkA/02_chodanAsUtram/">
  <meta property="og:site_name" content="मीमांसायां विश्वासटिप्पन्यः">
  <meta property="og:title" content="०२ चोदनासूत्रम्">
  <meta property="og:description" content="सामान्यतः सिद्धे प्रमाणं चोदनोच्यते ।
“अथातो धर्मजिज्ञासा” इत्यनेन शास्त्रारम्भमुक्त्वा इदानीं शास्त्रमारभते- “चोदनालक्षणोऽर्थो धर्मः” इति । तस्य तात्पर्यं व्याचष्टे—धर्म इत्यर्धेन । एषा ह्यत्र वचनव्यक्तिर्धर्मानुवादेन चोदनाख्यप्रमाणविधानमेतदिति दर्शयति । प्रसिद्धत्वाच्च धर्मश्चोदनाख्यप्रमाणविधौ शक्यतेऽनुवक्तुम् । तदिदमनुपपन्नम्; यदि तावत् प्रमाणान्तरानवगम्यो धर्मः, कथमनूद्येत ? प्रमाणान्तरावगम्यश्चेत् ‘चोदनैव प्रमाणम्’ इति विधानं विरुध्यते । न च धर्मस्य सामान्यतः सिद्धिरस्ति, मूलाभावात् । न तावदास्त्रीबाललोकप्रसिद्धिर्मूलम्; न च लोकप्रसिद्धिर्नाम प्रत्यक्षादिभ्यः प्रमाणान्तरमिति वक्ष्यति—“न चैतानि परित्यज्य” इति । विरुद्धानेकप्रकारत्वाच्च लोकप्रसिद्धेर्न तया धर्मस्य सिद्धिः । नाप्यर्थापत्तिः, जगद्वैचित्र्यस्य स्वाभाविकत्वेनापि कर्मशक्तिवैचित्र्यवदुपपत्तेः इति वक्ष्यति— “स्यादेवं यदि शक्येत” इति । प्रमाणान्तरसिद्धे च वस्तुनि प्रबुद्धिं प्रसुवानापि चोदना न प्रमाणतया शक्या विधातुम्, अनुवादकत्वात् । तथा च वक्ष्यति— “अर्थेऽनुपलब्धे तत् प्रमाणम्” इति । अपि च प्रमाणान्तरसिद्धेऽपि सामान्यतो धर्मे न चोदना प्रमाणमिति शक्यते विधातुम्; न हि सा धर्मसामान्यं बोधयति; किं तर्हि, शब्दान्तरादिप्रमाणावसितभेदानेवाग्निहोत्रादीन् । धर्मविशेषविषयत्वं च सूत्रद्वयस्य स्वयमेव दर्शयिष्यति—“प्रवृत्त्यङ्गं च यज्ज्ञानं तस्य मूलं परीक्ष्यते ।” इत्यादिना । धर्मानुवादेन चोदनाख्यप्रमाणविधावर्थपदस्यानन्वयप्रसङ्गः; न हि तदानर्थस्य धर्मत्वं प्राप्तम्, यन्निवर्त्येत ।">
  <meta property="og:locale" content="en_us">
  <meta property="og:type" content="article">
    <meta property="article:section" content="karma-kandam">

  <meta itemprop="name" content="०२ चोदनासूत्रम्">
  <meta itemprop="description" content="सामान्यतः सिद्धे प्रमाणं चोदनोच्यते ।
“अथातो धर्मजिज्ञासा” इत्यनेन शास्त्रारम्भमुक्त्वा इदानीं शास्त्रमारभते- “चोदनालक्षणोऽर्थो धर्मः” इति । तस्य तात्पर्यं व्याचष्टे—धर्म इत्यर्धेन । एषा ह्यत्र वचनव्यक्तिर्धर्मानुवादेन चोदनाख्यप्रमाणविधानमेतदिति दर्शयति । प्रसिद्धत्वाच्च धर्मश्चोदनाख्यप्रमाणविधौ शक्यतेऽनुवक्तुम् । तदिदमनुपपन्नम्; यदि तावत् प्रमाणान्तरानवगम्यो धर्मः, कथमनूद्येत ? प्रमाणान्तरावगम्यश्चेत् ‘चोदनैव प्रमाणम्’ इति विधानं विरुध्यते । न च धर्मस्य सामान्यतः सिद्धिरस्ति, मूलाभावात् । न तावदास्त्रीबाललोकप्रसिद्धिर्मूलम्; न च लोकप्रसिद्धिर्नाम प्रत्यक्षादिभ्यः प्रमाणान्तरमिति वक्ष्यति—“न चैतानि परित्यज्य” इति । विरुद्धानेकप्रकारत्वाच्च लोकप्रसिद्धेर्न तया धर्मस्य सिद्धिः । नाप्यर्थापत्तिः, जगद्वैचित्र्यस्य स्वाभाविकत्वेनापि कर्मशक्तिवैचित्र्यवदुपपत्तेः इति वक्ष्यति— “स्यादेवं यदि शक्येत” इति । प्रमाणान्तरसिद्धे च वस्तुनि प्रबुद्धिं प्रसुवानापि चोदना न प्रमाणतया शक्या विधातुम्, अनुवादकत्वात् । तथा च वक्ष्यति— “अर्थेऽनुपलब्धे तत् प्रमाणम्” इति । अपि च प्रमाणान्तरसिद्धेऽपि सामान्यतो धर्मे न चोदना प्रमाणमिति शक्यते विधातुम्; न हि सा धर्मसामान्यं बोधयति; किं तर्हि, शब्दान्तरादिप्रमाणावसितभेदानेवाग्निहोत्रादीन् । धर्मविशेषविषयत्वं च सूत्रद्वयस्य स्वयमेव दर्शयिष्यति—“प्रवृत्त्यङ्गं च यज्ज्ञानं तस्य मूलं परीक्ष्यते ।” इत्यादिना । धर्मानुवादेन चोदनाख्यप्रमाणविधावर्थपदस्यानन्वयप्रसङ्गः; न हि तदानर्थस्य धर्मत्वं प्राप्तम्, यन्निवर्त्येत ।">
  <meta itemprop="wordCount" content="15164">
  <meta name="twitter:card" content="summary">
  <meta name="twitter:title" content="०२ चोदनासूत्रम्">
  <meta name="twitter:description" content="सामान्यतः सिद्धे प्रमाणं चोदनोच्यते ।
“अथातो धर्मजिज्ञासा” इत्यनेन शास्त्रारम्भमुक्त्वा इदानीं शास्त्रमारभते- “चोदनालक्षणोऽर्थो धर्मः” इति । तस्य तात्पर्यं व्याचष्टे—धर्म इत्यर्धेन । एषा ह्यत्र वचनव्यक्तिर्धर्मानुवादेन चोदनाख्यप्रमाणविधानमेतदिति दर्शयति । प्रसिद्धत्वाच्च धर्मश्चोदनाख्यप्रमाणविधौ शक्यतेऽनुवक्तुम् । तदिदमनुपपन्नम्; यदि तावत् प्रमाणान्तरानवगम्यो धर्मः, कथमनूद्येत ? प्रमाणान्तरावगम्यश्चेत् ‘चोदनैव प्रमाणम्’ इति विधानं विरुध्यते । न च धर्मस्य सामान्यतः सिद्धिरस्ति, मूलाभावात् । न तावदास्त्रीबाललोकप्रसिद्धिर्मूलम्; न च लोकप्रसिद्धिर्नाम प्रत्यक्षादिभ्यः प्रमाणान्तरमिति वक्ष्यति—“न चैतानि परित्यज्य” इति । विरुद्धानेकप्रकारत्वाच्च लोकप्रसिद्धेर्न तया धर्मस्य सिद्धिः । नाप्यर्थापत्तिः, जगद्वैचित्र्यस्य स्वाभाविकत्वेनापि कर्मशक्तिवैचित्र्यवदुपपत्तेः इति वक्ष्यति— “स्यादेवं यदि शक्येत” इति । प्रमाणान्तरसिद्धे च वस्तुनि प्रबुद्धिं प्रसुवानापि चोदना न प्रमाणतया शक्या विधातुम्, अनुवादकत्वात् । तथा च वक्ष्यति— “अर्थेऽनुपलब्धे तत् प्रमाणम्” इति । अपि च प्रमाणान्तरसिद्धेऽपि सामान्यतो धर्मे न चोदना प्रमाणमिति शक्यते विधातुम्; न हि सा धर्मसामान्यं बोधयति; किं तर्हि, शब्दान्तरादिप्रमाणावसितभेदानेवाग्निहोत्रादीन् । धर्मविशेषविषयत्वं च सूत्रद्वयस्य स्वयमेव दर्शयिष्यति—“प्रवृत्त्यङ्गं च यज्ज्ञानं तस्य मूलं परीक्ष्यते ।” इत्यादिना । धर्मानुवादेन चोदनाख्यप्रमाणविधावर्थपदस्यानन्वयप्रसङ्गः; न हि तदानर्थस्य धर्मत्वं प्राप्तम्, यन्निवर्त्येत ।">
<script type="text/javascript">
    
    let baseURL = "file:\/\/\/data\/vishvastAloka\/mImAMsA\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/mImAMsA\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/mImAMsA\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/mImAMsA\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/mImAMsA\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/data\/vishvastAloka\/mImAMsA\/karma-kANDam\/12-adhyAyAH\/granthAH\/kumArilabhaTTaH\/shloka-vArttikam\/umbeka-TIkA\/02_chodanAsUtram\/".replace(basePath, "/");
  pageVars.pageParams = {};
  pageVars.pageSource = "karma-kANDam\/12-adhyAyAH\/granthAH\/kumArilabhaTTaH\/shloka-vArttikam\/umbeka-TIkA\/02_chodanAsUtram.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/data/vishvastAloka/mImAMsA/webpack_dist/uiLib-bundle.js"></script>







    <link rel="stylesheet" href="/data/vishvastAloka/mImAMsA/webpack_dist/uiLib.css">
<link rel="stylesheet" href="/data/vishvastAloka/mImAMsA/css/uiLibPrint.css" media="print" >
<link rel="stylesheet" href="/data/vishvastAloka/mImAMsA/css/fonts.css" >
<link rel="stylesheet" href="/data/vishvastAloka/mImAMsA/css/@fortawesome/fontawesome-free/css/solid.min.css">

<link rel="stylesheet" href="/data/vishvastAloka/mImAMsA/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="#ZgotmplZ" />
<link rel="alternate" hreflang="sa-Deva" href="#ZgotmplZ?transliteration_target=devanagari" />

<link rel="alternate" hreflang="sa-Knda" href="#ZgotmplZ?transliteration_target=kannada" />
<link rel="alternate" hreflang="sa-Mlym" href="#ZgotmplZ?transliteration_target=malayalam" />
<link rel="alternate" hreflang="sa-Telu" href="#ZgotmplZ?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="#ZgotmplZ?transliteration_target=tamil_superscripted" />
<link rel="alternate" hreflang="sa-Taml" href="#ZgotmplZ?transliteration_target=tamil" />
<link rel="alternate" hreflang="sa-Gran" href="#ZgotmplZ?transliteration_target=grantha" />

<link rel="alternate" hreflang="sa-Gujr" href="#ZgotmplZ?transliteration_target=gujarati" />
<link rel="alternate" hreflang="sa-Guru" href="#ZgotmplZ?transliteration_target=gurmukhi" />
<link rel="alternate" hreflang="sa-Shar" href="#ZgotmplZ?transliteration_target=sharada" />
<link rel="alternate" hreflang="sa-Dogr" href="#ZgotmplZ?transliteration_target=dogra" />
<link rel="alternate" hreflang="sa-Phag" href="#ZgotmplZ?transliteration_target=phags_pa" />
<link rel="alternate" hreflang="sa-Tibt" href="#ZgotmplZ?transliteration_target=tibetan" />
<link rel="alternate" hreflang="sa-Sidd" href="#ZgotmplZ?transliteration_target=siddham" />
<link rel="alternate" hreflang="sa-Newa" href="#ZgotmplZ?transliteration_target=newa" />
<link rel="alternate" hreflang="sa-Modi" href="#ZgotmplZ?transliteration_target=modi" />
<link rel="alternate" hreflang="sa-Tirh" href="#ZgotmplZ?transliteration_target=tirhuta_maithili" />
<link rel="alternate" hreflang="sa-Gong" href="#ZgotmplZ?transliteration_target=gondi_gujala" />
<link rel="alternate" hreflang="sa-Gonm" href="#ZgotmplZ?transliteration_target=gondi_masaram" />


<link rel="alternate" hreflang="sa-Orya" href="#ZgotmplZ?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="#ZgotmplZ?transliteration_target=assamese" />
<link rel="alternate" hreflang="sa-Beng" href="#ZgotmplZ?transliteration_target=bengali" />
<link rel="alternate" hreflang="sa-Mtei" href="#ZgotmplZ?transliteration_target=manipuri" />
<link rel="alternate" hreflang="sa-Sinh" href="#ZgotmplZ?transliteration_target=sinhala" />
<link rel="alternate" hreflang="sa-Limb" href="#ZgotmplZ?transliteration_target=limbu" />
<link rel="alternate" hreflang="sa-Lepc" href="#ZgotmplZ?transliteration_target=lepcha" />


<link rel="alternate" hreflang="sa-Cyrl" href="#ZgotmplZ?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="#ZgotmplZ?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="#ZgotmplZ?transliteration_target=iast" />
<link rel="alternate" hreflang="sa-Aran" href="#ZgotmplZ?transliteration_target=urdu" />
<link rel="alternate" hreflang="sa-Avst" href="#ZgotmplZ?transliteration_target=avestan" />

<link rel="alternate" hreflang="sa-Brah" href="#ZgotmplZ?transliteration_target=brahmi" />
<link rel="alternate" hreflang="sa-Khar" href="#ZgotmplZ?transliteration_target=kharoshthi" />
<link rel="alternate" hreflang="sa-Zanb" href="#ZgotmplZ?transliteration_target=zanbazar_square" />
<link rel="alternate" hreflang="sa-Bhks" href="#ZgotmplZ?transliteration_target=bhaiksuki" />

<link rel="alternate" hreflang="sa-Bali" href="#ZgotmplZ?transliteration_target=balinese" />
<link rel="alternate" hreflang="sa-Java" href="#ZgotmplZ?transliteration_target=javanese" />
<link rel="alternate" hreflang="sa-Laoo" href="#ZgotmplZ?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="#ZgotmplZ?transliteration_target=lao_pali" />
<link rel="alternate" hreflang="sa-Mymr" href="#ZgotmplZ?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="#ZgotmplZ?transliteration_target=mon" />
<link rel="alternate" hreflang="sa-Cham" href="#ZgotmplZ?transliteration_target=cham" />
<link rel="alternate" hreflang="sa-Khmr" href="#ZgotmplZ?transliteration_target=khmer" />
<link rel="alternate" hreflang="sa-Thai" href="#ZgotmplZ?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">मीमांसायां विश्वासटिप्पन्यः <br/> ०२ चोदनासूत्रम्</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="#ZgotmplZ"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="०२ चोदनासूत्रम्">०२ चोदनासूत्रम्</h1>
    
    <a id="editLink" class="btn btn-primary noPrint"  href="https://github.com/vishvAsa/mImAMsA/edit/content/karma-kANDam/12-adhyAyAH/granthAH/kumArilabhaTTaH/shloka-vArttikam/umbeka-TIkA/02_chodanAsUtram.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>सामान्यतः सिद्धे प्रमाणं चोदनोच्यते ।</p>
<p>“अथातो धर्मजिज्ञासा” इत्यनेन शास्त्रारम्भमुक्त्वा इदानीं शास्त्रमारभते-
“चोदनालक्षणोऽर्थो धर्मः” इति । तस्य तात्पर्यं व्याचष्टे—<strong>धर्म</strong> इत्यर्धेन ।
एषा ह्यत्र वचनव्यक्तिर्धर्मानुवादेन चोदनाख्यप्रमाणविधानमेतदिति दर्शयति ।
प्रसिद्धत्वाच्च धर्मश्चोदनाख्यप्रमाणविधौ शक्यतेऽनुवक्तुम् । तदिदमनुपपन्नम्; यदि
तावत् प्रमाणान्तरानवगम्यो धर्मः, कथमनूद्येत ? प्रमाणान्तरावगम्यश्चेत् ‘चोदनैव
प्रमाणम्’ इति विधानं विरुध्यते । न च धर्मस्य सामान्यतः सिद्धिरस्ति,
मूलाभावात् । न तावदास्त्रीबाललोकप्रसिद्धिर्मूलम्; न च लोकप्रसिद्धिर्नाम
प्रत्यक्षादिभ्यः प्रमाणान्तरमिति वक्ष्यति—“न चैतानि परित्यज्य” इति ।
विरुद्धानेकप्रकारत्वाच्च लोकप्रसिद्धेर्न तया धर्मस्य सिद्धिः । नाप्यर्थापत्तिः,
जगद्वैचित्र्यस्य स्वाभाविकत्वेनापि कर्मशक्तिवैचित्र्यवदुपपत्तेः इति वक्ष्यति—
“स्यादेवं यदि शक्येत” इति । प्रमाणान्तरसिद्धे च वस्तुनि प्रबुद्धिं प्रसुवानापि
चोदना न प्रमाणतया शक्या विधातुम्, अनुवादकत्वात् । तथा च वक्ष्यति—
“अर्थेऽनुपलब्धे तत् प्रमाणम्” इति । अपि च प्रमाणान्तरसिद्धेऽपि सामान्यतो
धर्मे न चोदना प्रमाणमिति शक्यते विधातुम्; न हि सा धर्मसामान्यं बोधयति;
किं तर्हि, शब्दान्तरादिप्रमाणावसितभेदानेवाग्निहोत्रादीन् । धर्मविशेषविषयत्वं
च सूत्रद्वयस्य स्वयमेव दर्शयिष्यति—“प्रवृत्त्यङ्गं च यज्ज्ञानं तस्य मूलं परीक्ष्यते ।”
इत्यादिना । धर्मानुवादेन चोदनाख्यप्रमाणविधावर्थपदस्यानन्वयप्रसङ्गः; न हि
तदानर्थस्य धर्मत्वं प्राप्तम्, यन्निवर्त्येत ।</p>
<p>तदेतदनुपासितगुरुप्रज्ञाविलसितमिति ग्रन्थज्ञानमानिनो मन्यन्ते; यस्मादय-
मर्थः सूत्रस्य—इह तावज्ज्योतिष्टोमादयः क्रियाविशेषा धर्मत्वेन स्मर्यन्तेऽष्टकादय
इव कार्यतया । वक्ष्यति च—“यो यागमनुतिष्ठति, तं धार्मिक इति समाचक्षते”
इति । तत्र निर्मूलं स्मरणमिति चार्वाकाः, योगिप्रत्यक्षमूलमिति वेशेषिकादयः ।
तदेवमनेकधा मूलविप्रतिपत्तौ सत्यां प्रत्यक्षाद्यनुप्रवेशव्यवच्छेदेन अप्रामाण्य-
<pb n="031"/>
स्वरूपादेस्ततः सिद्धिः स्वरूपं वेह<sup id="fnref:1"><a href="#fn:1" class="footnote-ref" role="doc-noteref">1</a></sup> सूत्र्यते ॥ १ ॥</p>
<p>व्यवच्छेदेन च चोदना प्रमाणत्वेन प्रतिज्ञायते ‘चोदनैव,’ ‘चोदना प्रमाणमेव’
इति । एवं सति नात्र प्रमाणान्तरसिद्धता संभवति; अत्रैव प्रमाणं विधीयते यतः ।
प्रत्युत प्रमाणान्तरसद्धेरिह ‘चोदनैव,’ ‘प्रमाणमेव’ इत्युभयथापि विधानं
व्याहन्यते, एकत्र विरोधात् अन्यत्र चानुवादकत्वात्; यत्र त्वनूद्य अप्रमाणरूपं
विधीयते, तत्र त्वनूद्यमानस्य प्रमाणान्तरसिद्ध्या प्रयोजनं यथा “आहवनीये
जुहोति” इति । अतो यथा मन्वादिस्मरणप्रतिभासिन्यष्टकादौ चोदना मूलमिति
वक्ष्यते, तथेहापीति द्रष्टव्यम् । मूलविशेषानवधारणाभिप्रायं च “धर्मे सामान्यतः”
इति वचनम्, न जात्यभिप्रायेण । एतमेव चास्य श्लोकस्यार्थं स्वयमेव वार्तिक-
कारश्चोद्यपूर्वकं दर्शयिष्यति—“प्रत्यक्षादौ निषिद्धेऽपि” इत्युपक्रम्य</p>
<p>“निर्मूलासम्भवादत्र प्रमाणैः सैव मृग्यते ।<br>
कुतः पुनः प्रवृत्तेति प्रत्यक्षादि तु वारितम् ॥”   इति ॥</p>
<p>अस्यां च वचनव्यक्तावर्थपदस्यान्वयं दर्शयिष्यति—</p>
<p>“धर्मे सामान्यतः सिद्धे प्रमाणं कथ्यते यदा ।” <sup id="fnref:2"><a href="#fn:2" class="footnote-ref" role="doc-noteref">2</a></sup>इति ।</p>
<p>नन्वेवं सत्यग्निहोत्रादावेव प्रत्याक्षादिनिवृत्तेर्निष्प्रमाणकत्वं च निषिद्धं स्यात्, चैत्य-
वन्दनादौ तु धर्मत्वनिषेधो न कृतः स्यात्ः अत आह-<q>स्वरूपादेस्ततः सिद्धि-
रिति ।</q> अवधारिते हि चोदनाख्ये प्रमाणे धर्मस्य स्वरूपं तत एव प्रमाणादव-
गम्यते यदुत अग्निहोत्राद्येव, न चैत्यवन्दनादि-इति, प्रमाणावसेयत्वात् स्वरूपस्य ।
आदिग्रहणं चेतिकर्तव्यतानुबन्धप्रदर्शनार्थम् । मतान्तरमाह—<q>स्वरूपं वेह
सूत्र्यत इति</q> । तस्याभिप्रायः—अध्ययनविध्याक्षिप्ततयाधीतवेदस्य धर्मजिज्ञा-
सायामधिकारः ; तस्य च चोदना प्रमाणत्वेन सिद्धैवेति न चोदनाप्रमाण-
प्रतिज्ञापरमेतत् सूत्रम्; किन्तु तदनुवादेन क्रियाकारकसंसर्गव्यवच्छेदेन यश्चो-
दनालक्षणः कार्यरूपोऽर्थः स एव धर्मः ; न त्विन्द्रियादिलक्षणः क्रियाकारकसंसर्ग
इति । तदनुपपन्नम् ; विचारात् पूर्वमधीतवेदावस्थस्य चोदना प्रमाणत्वेन न
सिद्धेति कथमनूद्यते ? सिद्धौ वा प्रथमपादगतस्य विचारस्याध्ययनविध्याक्षिप्ततया</p>
<pb n="032"/>
<p>द्वयमेकेन सूत्रेण श्रुत्यर्थाभ्यां निरूप्यते ।<br>
स्वरूपेऽपि हि तस्योक्ते प्रमाणं कथ्यतेऽर्थतः ॥ २ ॥</p>
<p>किमाद्यपेक्षितैः पूर्णः समर्थः प्रत्ययो विधौ ।<br>
तेन प्रवर्तकं वाक्यं शास्त्रेऽस्मिन् चोदनोच्यते ॥ ३ ॥</p>
<p>कर्तव्यत्वं न स्यात्; तत्र प्रमाणलक्षणोच्छेदप्रसङ्गः । असति च चोदनाप्रमाण-
प्रतिज्ञापरत्वे “चोदना हि भूतम्” इत्यादिभाष्यप्रतिज्ञासमर्थनपरम् “उक्तम्<sup id="fnref:3"><a href="#fn:3" class="footnote-ref" role="doc-noteref">3</a></sup>-
स्माभिः चोदनानिमित्तं धर्मस्य ज्ञानमिति, तत् प्रतिज्ञामात्रेणोक्तम्” इत्यादि,
“प्रथमेऽध्याये प्रमाणलक्षणं वृत्तम्” इत्यादि च भाष्यं सर्वमसमञ्जसं स्यात् ।
तस्मान्मतान्तरदर्शनमेवैतत् । पूर्वैव तु व्याख्याभिप्रेता शोभना चेत्यनवद्यम् ॥</p>
<p>यदि तर्हि धर्मस्वरूपानुवादेन चोदनाप्रमाणप्रतिज्ञापरमेतत् सूत्रम्, तथा
सत्यर्थद्वयमस्य यदुक्तम्-“को धर्मः, कथंलक्षणः इत्येकेनैव सूत्रेण व्याख्यातम्-
चोदनालक्षणोऽर्थो धर्मः इति” <sup id="fnref:4"><a href="#fn:4" class="footnote-ref" role="doc-noteref">4</a></sup>इति, तद्विरुध्यत एवेत्याशङ्क्याह—<strong>द्वयमि</strong>-
त्यर्धेन । श्रुत्यपेक्षया प्रमाणैकप्रतिज्ञापरत्वमत्रोक्तम्; पौनरुक्त्यं पुनरर्थद्वयप<sup id="fnref:5"><a href="#fn:5" class="footnote-ref" role="doc-noteref">5</a></sup>रत्वे
श्रुत्यर्थाभ्याम्; तच्चैकस्य श्रौतत्वेन परस्यार्थिकत्वेन च न विरुध्यत इत्याह—
<strong>स्वरूपे</strong>ऽपीत्यर्धेन ॥</p>
<p>“चोदनेति क्रियायाः प्रवर्तकं वचनम्” इति भाष्यं चोदनाशब्दव्याख्या-
नपरम् ; तदनुपपन्नम् ; अत्र हि वचनशब्देन वचनार्हत्वात् प्रवर्तकं वाक्यमुक्तम् ;
लिङादिप्रत्ययमात्रस्यैव विधौ स्मरणात् प्रवर्तकाभिधानद्वारेण प्रवर्तकत्वम् ; न
वाक्यस्येत्याशङ्क्याह-<strong>किमाद्यपेक्षितैरिति</strong> । सत्यमेवम्, तथापि नियोज्यविशेष-
समर्पकं पदमपेक्षते विषयानुबन्धसमर्पकं च । इतरथा हि कं क्व प्रवर्तयेत् ? तच्च
वाक्यमेवेति प्रवर्तकं वाक्यमुक्तम् ॥</p>
<p>“चोदना हि भूतम्” इत्यादिभाष्यमतीन्द्रियार्थे चोदनासामर्थ्यव्याख्यान-
परम् ; “नान्यत् किञ्चनेन्द्रियम्” इत्यपि प्रत्यक्षादेरसामर्थ्यज्ञापनार्थम्; तदु-
भयमपि प्रतिज्ञासूत्रेऽसम्बद्धं पुनरुक्तं च, सदौत्पत्तिकसूत्राभ्यामस्यार्थस्य वक्ष्य-</p>
<pb n="033"/>
<p>चोदनैव प्रमाणं चेत्येतद्धर्मेऽवधारितम् ।<br>
साकाङ्क्षमिति मन्वानो युक्तिलेशं द्वयेऽस्पृशत् ॥ ४ ॥</p>
<p>संभाव्यते प्रमाणत्वं शब्दस्यैवंविधेष्वपि ।<br>
इन्द्रियादेरसामर्थ्यं वक्ष्यमाणमदीदिशत् ॥ ५ ॥</p>
<p>अत्यन्तासत्यपि ज्ञानमर्थे शब्दः करोति हि ।<br>
तेनोत्सर्गे स्थिते तस्य दोषाभायात् प्रमाणता ॥ ६ ॥</p>
<p>माणत्वादित्याशङ्क्य परिहरति—<strong>चोदनैवति</strong> । वक्ष्यमाणोऽप्यर्थः प्रतिज्ञासमर्थ-
नार्थमत्रोच्यमानो न दुष्यतीति मन्यते । तथा हि—धर्मे चोदनैव प्रमाणम्,
प्रमाणमेवेति चावधारणद्वयं प्रतिज्ञातम्; तदयुक्तमिवाशङ्क्यते । कथम् ? सम्भव-
दर्थविषयं हि वाक्यं प्रतिज्ञोच्यते; न च्या/?/सर्थः संभवति यत् प्रत्यक्षादिग्रहणार्हं
न भवति, वाक्यं च तत्प्रमाणमिति । कुतः ? अदर्शनात्; यथा रूपे श्रोत्रमेव,
प्रमाणमेवेति । तदेवं प्रतिज्ञाभासत्वेन प्रकाशमानं स्वसमर्थनं प्रति साकाङ्क्षमिति
मन्वानो भाष्यकारः—चोदनैव, प्रमाणमेव, इत्यवधारणद्वये वक्ष्यमाणं युक्तिद्वय-
मवोचत् । अतः सम्भवित्वप्रदर्शनमुखेन प्रतिज्ञासमर्थनार्थं वक्ष्यमाणमिह
परामृष्टम् । प्रतिज्ञातार्थसिध्यर्थस्तु वक्ष्यमाणः प्रपञ्च इति नासम्बद्धता पुनरुक्तता
वा । वक्ष्यति च—“वृत्तिकारोऽधिकं वापि भूतादि द्वारमब्रवीत्” । इति ।</p>
<p>तमधुना शब्दसामर्थ्योक्तिलेशं व्याचष्टे—<strong>संभाव्यत इति</strong> । भूतादिष्वपि
संभवति शब्दस्य प्रामाण्यं तद्विषयज्ञानजनकत्वेन; धर्मश्च भूतादीनामेवान्यतमः
स्यादिति सम्भवी प्रतिज्ञार्थः ।</p>
<p>सम्भवित्वमेव द्रढयन्नाह—<strong>अत्यन्तेति</strong> । अत्रानुपासितगुरवश्चोदयन्ति-
यदि<sup id="fnref:6"><a href="#fn:6" class="footnote-ref" role="doc-noteref">6</a></sup> तावदसद्रूपमेवासति ज्ञानं शब्दः करोतीत्युच्यते, न प्रकृतोपयोगः; अथासति
सद्रूपं<sup id="fnref:7"><a href="#fn:7" class="footnote-ref" role="doc-noteref">7</a></sup> ज्ञानम्, ततः प्रक्रमविरोधः; प्रमाणं चोदना, यतोऽत्यन्तासत्यपि ‘सत्’
इति ज्ञानं करोति—इति विरुद्धाभिधानात् । तदनुपपन्नम्; यस्मादयमर्थः—
यद्यप्यनुष्ठेयरूपत्वाद्वाक्यार्थोऽत्यन्तासन् प्रत्यक्षादीनामविषयः, तथापि तस्य तत्र
प्रामाण्यं संभवत्येव; यतस्तत्रापि ज्ञानमुत्पादयति; तेन बोधकत्वादौत्सर्गिकं प्रामाण्यं</p>
<pb n="034"/>
<p>चोदनेत्यब्रबीच्चात्र शब्दमात्रविवक्षया<br>
न हि भूतादिविषयः कश्चिदस्ति विधायकः ॥ ७ ॥</p>
<p>इन्द्रियादिव्युदासेन शब्दो यावन्न साध्यते ।<br>
तावच्च तद्विशेषस्य कुतो वावसरो भवेत् ॥ ८ ॥</p>
<p>निमित्तमात्रं वोच्येत <sup id="fnref:8"><a href="#fn:8" class="footnote-ref" role="doc-noteref">8</a></sup>प्रमाणं वेह लक्षणम् ।<br>
प्रमाणं <sup id="fnref:9"><a href="#fn:9" class="footnote-ref" role="doc-noteref">9</a></sup>त्वपि शब्दो वा तज्ज्ञानं वा निरूप्यते ॥ ९ ॥</p>
<p>पदार्थस्तन्मतिर्वा स्याद्वाक्यार्थाधिगमोऽपि वा ।<br>
पूर्वेषां तु प्रमाणत्वे फलत्वं तस्य गम्यते ॥ 10 ॥</p>
<p>संभवति यदि विस्पष्टं कारणदोषाभावं वक्तुं शक्ष्यामस्ततः प्रामाण्यं सेत्स्यति;
सम्बन्धस्त्वस्यामपि दशायां न निवार्यते ॥</p>
<p>नन्वनुष्ठेयविषयत्वाच्चोदनाया न कालपरामृष्टवस्तुबोधकत्वम्; अतः कथम्
“चोदना हि भूतम्” इत्युच्यते ? अथ वस्तुस्थित्योच्यते. तथापि ‘भविष्यन्तम्’
इत्येवं वाच्यम्; तथा लक्षयति—“भविष्यंश्चैषोऽर्थ” इति; भूतभवद्ग्रहणं
त्वयुक्तमित्याशङ्क्याह—<strong>चोदनेत्यर्धेन</strong> । नात्र चोदनाशब्देन विधायकं वाक्य-
मुच्यते; किं तर्हि, चोदनाशब्दो विशेषवचनः सन् शब्दमात्रं लक्षयति ।
कस्मात् लक्षणाश्रीयत इति चेदत आह <strong>न ही</strong>त्यर्धेन । विरुद्धपदसामानाधि-
करण्यं दर्शयति ॥</p>
<p>ननु विधौ सूत्रिते सति कस्माच्छब्दमात्रस्य महिमा कथ्यते भाष्यकृता ?
अत आह—<strong>इन्द्रियादीति</strong> । यदा हि शब्दमात्रस्येन्द्रियादिव्युदासेन भूतादौ
सामर्थ्यं समर्थितं भवति, तदा शब्दविशेषस्य विधायकस्य धर्मे सामर्थ्यं सूत्रोक्तं
भवति समर्थितम् ॥</p>
<p>एवं सूत्रभाष्यगतं चोदनाशब्दं व्याख्यायाधुना लक्षणशब्दं व्याचष्टे—
<strong>निमित्तमात्रमि</strong>ति श्लोकद्वयेन । सन्निकर्षविप्रकर्षानपेक्षं योग्यतया हेतुशब्दाभिधेयं
निमित्तमिह रूढ्या लक्षणशब्देनोच्यते; यद्वा प्रमाणं करणव्युत्पत्त्या लक्षणशब्दे-
नोच्यते । तत्र प्रमाणपक्षे लक्षणं करणम्; तच्च साधकतमम्; तमबर्थश्चाति-
शयः; स चापेक्षिक इति तत्तद्विवक्षादि बाह्यमपेक्ष्य शब्दादिर्वाक्यार्थज्ञानपर्यन्तः</p>
<pb n="035"/>
<p>ज्ञाने लक्षणशब्दोऽयं यदि नाम प्रयुज्यते ।<br>
चोदनोक्तिस्तदा कार्यं तत्कार्यं <sup id="fnref:10"><a href="#fn:10" class="footnote-ref" role="doc-noteref">10</a></sup>चापि लक्षयेत् ॥ ११ ॥</p>
<p>निमित्तमात्रे शब्दे च प्रमाणे मुख्यवृत्तयोः ।<br>
सामानाधिकरण्यं स्याच्चोदनालक्षणत्वयोः<sup id="fnref:11"><a href="#fn:11" class="footnote-ref" role="doc-noteref">11</a></sup> ॥ १२ ॥</p>
<p>द्रव्यक्रियागुणादीनां धर्मत्वं स्थापयिष्यते ।<br>
तेषामैन्द्रियकत्वेऽपि न ताद्रूप्येण धर्मता ॥ १३ ॥</p>
<p>श्रेयःसाधनता ह्येषां नित्यं वेदात् प्रतीयते ।<br>
ताद्रूप्येण च धर्मत्वं तस्मान्नेन्द्रियगोचरः ॥ १४ ॥</p>
<p>प्रमाणविकल्पः पञ्चधा दर्शितः । निमित्तमात्रं तु नापेक्षिकम्, तद्भावभावित्वेन
सर्वेषां समुच्चयेन निमित्तत्वादिति न विकल्पितम् । शब्दादीनां च प्रमाणत्वेन
वाक्यार्थज्ञानं फलमिति ॥</p>
<p>एवं वर्तिपदार्थौ व्याख्याय अधुना समासार्थाभावमाशङ्कते । यदा हि
शब्दव्यतिरिक्ततज्ज्ञानादि लक्षणशब्देन प्रमाणमुच्यते, तदा शब्दपदार्थकेन
चोदनाशब्देन सामानाधिकरण्याभावान्न ‘चोदना लक्षणमस्य’ इति समासार्थोप-
पत्तिः; बहुव्रीहिः समानाधिकरणानामित्याशङ्क्याह—<strong>ज्ञान इति</strong> । ज्ञानग्रहणं
शब्देतरचतुष्टयप्रदर्शनार्थम् । ज्ञानादिप्रमाणाभिधायकेनापि लक्षणशब्देन सह
चोदनाशब्दः स्वज्ञानाख्यकार्यलक्षणया लक्षितलक्षणया वा सामानाधिकरण्यं
भजते ॥</p>
<p>प्रयोजनं तु विना लाक्षणिकार्थपरिग्रहो न युक्त इति मुख्यार्थयोः सामा-
नाधिकरण्यमाह-<strong>निमित्तमात्र इति</strong> । निमित्तमात्रे हि लक्षणशब्दार्थे ज्ञानादीनां
सत्यपि निमित्तत्वे चोदनाया निमित्तत्वानपायात् श्रुत्या सामानाधिकरण्यम्; यदापि
लक्षणं प्रमाणम्, तच्च शब्दः, तदापि श्रुत्यैव ॥</p>
<p>ननु यदेव फलसाधनं द्रव्यं क्रिया वा गुणो वा अग्निहोत्रगोदोहनादि,
तस्यैव धर्मत्वं स्थापयिष्यति; सर्वे चैते प्रत्यक्षग्राह्याः तस्मात् ‘चोदनैव धर्मे
प्रमाणम् नान्यत् किञ्चनेन्द्रियम्’ इत्ययुक्तम् अत आह—<strong>द्रव्येति</strong> । सत्यं
द्रव्यादीनां धर्मत्वमिन्द्रियग्राह्यत्वं च; न तु प्रत्यक्षदृश्येन रूपेण तेषां धर्मत्वम् ॥</p>
<p>कथं तर्हीत्याशङ्क्याह—<strong>श्रेय इति</strong> ॥</p>
<pb n="036"/>
<p>प्रदर्शनार्थमत्रोक्तमिन्द्रियं सूत्रकारवत् ।<br>
नान्यत् किञ्चेति वा च्छेदः सामान्यार्थः प्रयुज्यते ॥ १५ ॥</p>
<p>तदसामर्थ्यसिद्ध्यै च पुनरिन्द्रियकीर्तनम् ।<br>
किञ्चेति मध्यमच्छेदो हेतुप्रश्ने प्रयुज्यते ॥ १६ ॥</p>
<p>यद्यपि त्वनुमानस्याप्येवमादौ समर्थतः ।<br>
विना सम्बन्धबोधेन न तु तस्याद्भवः क्वचित् ॥ १७ ॥</p>
<p>न सामान्यविशेषाभ्यां धर्मसम्बन्धदर्शनम् ।<br>
लिङ्गस्य कस्यचित् सिद्धं येन स्यादनुमानता ॥ १८ ॥</p>
<p>ननु “नान्यत् किञ्चनेन्द्रियम्” इत्यनेनानुमानादीनामप्रतिषेधात् ‘चोद-
नैव’ इत्यवधारणमनुपपन्नम् अत आह—<strong>प्रदर्शने</strong>त्यर्धेन । यथा च सूत्रकृता
सत्संप्रयोगसूत्रेणेन्द्रियादिनिषेधाच्चोदनेतरकृत्स्नप्रमाणनिषेधः प्रदर्शनार्थं कृतः, तथा
भाष्यकृतेति । श्रौत एव वा परमनुमानादिनिषेध इत्याह—<strong>नान्यदि</strong>त्यर्धेन ॥</p>
<p>एवं तर्हि “नेन्द्रियम्” इत्यनर्थकम्, गतार्थत्वात्; अत आह—<strong>तदि</strong>-
त्यर्धेन । “चोदनैव, नान्यत् किंच” इत्युक्ते, किं पुनः कारणम् अन्यन्न
प्रवर्तते—इति अपेक्षिते स्थितिहेतुप्रश्नावसरः; तन्निराकरणायाह—“नेन्द्रियम्”
इति । इन्द्रियं तावन्न प्रवर्तते, तत्पूर्वकत्वादनुमानाद्यपि ॥ हेतुप्रश्नोऽपि श्रौत
एवेति दर्शयितुमधुना त्रिधा छित्वा ग्रन्थं व्याचष्टे—<strong>किञ्चेतीति</strong> । “नान्यत्”
इति इन्द्रियादिनिषेधार्थः प्रथमच्छेदः; “किञ्च ? ” इति प्रश्नार्थो मध्यमः;
किञ्च कारणमन्यत्र प्रवर्तते यावता दृष्टान्तादावनुमानप्रवृत्तिः-इत्येतत्प्रश्ननिरासार्थः
“नेन्द्रियम्” इत्यस्योक्तस्यापि पुनर्वचनम् ॥</p>
<p>एतदेव व्याचष्टे—<strong>यद्यपीति</strong> । यद्यपि त्रिकालविषयमनुमानम्; तथापि
धर्मे नोत्सहते तत् प्रवर्तितुम्, विना सम्बन्धग्रहणं तस्योत्पत्त्ययोगात् ॥</p>
<p>ननु सम्बन्धधीपुरःसरेणैवानुमानेनानागतोऽपि धर्मः प्रत्येष्यते कृतकत्वेनेव
भाविविनाश इत्याशङ्क्याह—<strong>न सामान्येति</strong> । न हि धर्मसामान्येन धर्मविशेषेण वा
सह लिङ्गस्य कस्यचित् सम्बन्धग्रहणमस्ति; तद्धि सम्बन्धग्रहणं न प्रत्यक्षेणानुमाना-</p>
<pb n="037"/>
<p>ननु शब्दोऽपि सम्बन्धबोधान्नर्ते प्रवर्तते ।<br>
पदं तन्न तु तद्वाच्यो धर्मो वाक्यार्थ एव सः ॥ १९ ॥</p>
<p>वाक्यस्यावाचकत्वं च पदार्थानां च हेतुता ।<br>
सम्बन्धेक्षानपेक्षाणां वाक्यार्थे स्थापयिष्यते ॥ २० ॥</p>
<p>नित्यत्वादेरसिद्धत्वादभ्युपेत्योच्यतेऽथवा ।<br>
सुतरामप्रमाणत्वं वक्तृप्रामाण्यवर्जनात् ॥ २१ ॥</p>
<p>दिभिर्वा स्यात्, धर्मस्यातीन्द्रियत्वात् । न तावत् सम्बन्धः प्रत्यक्षग्राह्यः,
अनुमानग्रहणे चानवस्था; अर्थापत्त्यादीनां तु धर्मस्वरूपवत् सम्बन्धेऽपि न
व्यापारः । सर्वं चैतत् प्रत्यक्षद्वारत्वादित्यत्र निपुणतरमुपपादयिष्यामः ॥</p>
<p>यद्येवं धर्मप्रमाणाभिमते शब्देऽप्येष एव प्रसङ्ग इति चोदयति—<q>ननु
शब्दोऽपी</q>त्यर्धेन । शब्दोऽपि सम्बन्धग्रहणापेक्षः, प्रथमश्रवणे प्रत्ययानुत्पादात्;
न चोक्तेन प्रकारेण धर्मे तद्ग्रहणमस्ति ॥ तत्परिहरति—<q>पदं तन्न तु तद्वाच्यो
धर्म इति</q> । शब्दो हि पदं वाक्यं वा; तत्र पदं सम्बन्धग्रहणापेक्षम्; न च
तत्प्रमेयो धर्मः ॥ कस्य तर्हि प्रमेय इत्याह—<strong>वाक्यार्थ एव स इति</strong> ॥</p>
<p>ननु पदवद्वाक्यमपि सम्बन्धग्रहणापेक्षमेव, अन्यथैकस्माद्वाक्यात् सर्व-
वाक्यार्थावगमप्रसङ्गात्; अत आह-<strong>वाक्यस्ये</strong>त्यर्धेन । स्यादेतदेवम्, यदि वाक्यं
वाचकं स्यात्; तत्तु नैव वाचकम् ॥ वाक्यार्थावगमे तु पदार्थानामेव हेतुत्वमिति
तेषामपि सम्बन्धग्रहणापेक्षत्वात् अतीन्द्रिये च धर्मे तदयोगान्न हेतुत्वमिति चेदत
आह—<strong>सम्बन्धेक्षे</strong>त्यर्धेन । न पदार्थानां वाक्यार्थे सम्बन्धग्रहणापेक्षा,
तदभावेऽपीन्द्रियवद्बोधकत्वात् । न चातिप्रसङ्गः, अपेक्षासन्निधियोग्यतानां
नियामकत्वात् । सर्वं चैतत्तद् भूताधिकरणे विस्तरेण स्थापयिष्यते ॥</p>
<p>प्रतिज्ञासमर्थनार्थं प्रामाण्यसम्भावना ज्ञानजनकत्वेन योक्ता तस्या लोकाय-
तादिमतेनाक्षेपः “नन्वतथाभूतमपि” इति । तत्राक्षेप्तुरभिप्रायमाह—<q>नित्यत्वा-
देरसिद्धत्वादिति</q> । नित्यो वेदः, पदार्थपूर्वको वाक्यार्थः, प्रत्यक्षानुपलब्धिश्च न
बाधिका, कालान्तरस्थायी च भोक्तास्ति, इत्येतत्सर्वं ममाद्याप्यसिद्धम्—इति
मत्वा चोदयति ॥ एतेषां तु पूर्वपक्षाणां वक्ष्यमाणनिराकरणत्वात् नित्यत्वादिप्रति-
पादनमुखेन चोत्तरानभिधानात् अभिप्रायान्तरमाह—<strong>अभ्युपेत्ये</strong> ति त्रिपाद्या ।
पौरुषेयत्वे हि वक्तृज्ञानप्रामाण्यात् प्रामाण्यं संभवेदपि, यदि तदवधार्येत;</p>
<pb n="038"/>
<p>प्रमाणान्तरदृष्टं हि शब्दोऽर्थं प्रापयेत् सदा ।<br>
स्मृतिवच्च स्वयं तस्य प्रामाण्यं नोपपद्यते ॥ २२ ॥</p>
<p><sup id="fnref:12"><a href="#fn:12" class="footnote-ref" role="doc-noteref">12</a></sup>नूनं वक्त्रानुभूतोऽसावित्याप्तोक्तिनिबन्धना ।<br>
बुद्धिः साक्षाददृष्टेऽपि युक्तार्थे पुरुषोक्तितः ॥ २३ ॥</p>
<p>नात्मीयादन्यदीयाद्वा प्रत्यक्षादेर्विना क्वचित् ।<br>
वचसः सत्यता दृष्टा तथा स्याच्चोदनास्वपि ॥ २४ ॥</p>
<p>अपौरुषेयत्वे तु वक्तृज्ञानप्रामाण्यवर्जनात् प्रामाण्यशङ्कापि न स्यादिति सुतरामि-
युक्तम् । तदिदं नित्यत्वं वेदस्य प्रत्युत प्रामाण्यं व्याहन्ति । तथा <q>चाहुर्भर्त्री-
श्वरादयः</q>—“किं हि नित्यं प्रमाणं दृष्टम् ? प्रत्यक्षादि वा यदनित्यं तस्य
प्रामाण्ये कस्य विप्रतिपत्ति ? ” इति ।</p>
<p>नन्वसत्यपि वक्तृप्रामाण्ये वेदस्य वक्तृप्रामाण्यनिरपेक्षस्यैव प्रामाण्यं स्यात्
प्रत्यक्षादिवत्; अत आह—<strong>प्रमाणान्तरे</strong>त्यर्धेन । अन्वयव्यतिरेकाभ्यां प्रमाणा-
न्तराधिगतार्थविषयतया प्रामाण्यं शब्दस्य दर्शयति—<strong>स्मृतिवदि</strong>त्यर्धेन । यथा
स्मृतेर्न पूर्वानुभवनिरपेक्षायाः स्वत एव स्मृतित्वम्, एवं न पूर्वानुभवप्रमाणनिर-
पेक्षस्य शब्दस्य स्वत एव प्रामाण्यं लोके दृष्टम् ॥</p>
<p>न केवलं प्रमाणान्तरदृष्टार्थविषयत्वं शब्दस्य प्रामाण्ये कारणम्, किन्तु
परमाप्तप्रयुक्तत्वमपीति दर्शयन्नाह—<strong>नूनमिति</strong> । यस्तावद्वाक्यार्थः श्रोत्रापि प्रमा-
णान्तरेण साक्षात्कृतः, तत्र किमुच्यते ? योऽपि श्रोत्रा न साक्षात्कृतः, तत्रापि—
सम्भवत्प्रमाणान्तरोऽयमर्थः; गृहीताशयबुद्धिश्चायं वक्ता नाननुभूतं वक्ति; तस्मा-
न्नूनं वक्त्रानुभूतोऽसौ—इत्येवं वक्त्रनुभवानुमानमुखेन अर्थे निश्चायिका पुरुष-
वचनात्तु बुद्धिर्युज्यते ॥</p>
<p>यस्तु न श्रोतुः प्रत्यक्षादिविषयोऽर्थो नापि वक्ताप्तः, तत्र न वाक्यप्रामाण्यं
लोके दृष्टमिति व्यतिरेकमाह—<strong>नात्मीयादिति</strong> त्रिपाद्या । एवं न्यायमुक्त्वा
प्रकृते योजयन्नाह—<strong>तथा स्याच्चोदनास्वपीति</strong> । चोदनार्थोऽपि न कस्यचित्
प्रत्यक्षग्राह्यः; न च वक्ताप्तोऽस्ति; तस्माच्चोदनैव धर्मे प्रमाणमिति प्रामाण्यप्रति-
ज्ञानमसमञ्जसमिति ॥</p>
<pb n="039"/>
<p>तेन सत्यपि विज्ञाने प्रतिभादेर्ययैव हि ।<br>
स्वातन्त्र्यान्न प्रमाणत्वं तथा वेदेऽपि दृश्यताम् ॥ २५ ॥</p>
<p>स्वर्गयागादिसम्बन्धविषयाश्चोदना मृषा ।<br>
प्रत्यक्षाद्यगतार्थत्वादीदृग्बुद्धादिवाक्यवत् ॥ २६ ॥</p>
<p>प्रकृतमुपसंहरति—<strong>तेनेति</strong> । न विज्ञानं ज्ञानमित्येव प्रमाणम्, बोधरूप-
तायाः प्रमाणेतरसाधारणत्वात् ॥</p>
<p>पूर्वोक्तमेवार्थं प्रयोगैरुपनिबध्नाति; तत्र “प्रमाणान्तरदृष्टं हि” इत्यत्राह-
<strong>स्वर्गेति</strong>। चोदनेति धर्मिनिर्देशः, स्वर्गयागादीत्यादि तद्विशेषणम्, मृषेति
साध्यो धर्मः, हेतुदृष्टान्तौ सुज्ञानौ । तत्र चोद्यते—चोदनामात्रं वेह धर्मित्वे-
नोच्यते, वैदिक्यो वा ? यदि चोदनामात्रम्, ततो वैद्याचार्यचोदनानामपि पक्षी-
कृतत्वात् प्रत्यक्षादिविरोधिनी प्रतिज्ञा, हेतुश्च भागासिद्धः, विप्रलम्भकचोदनांशेऽपि
सिद्धसाध्यता, चोदनानां सर्वासां पक्षीकृतत्वात् “ईदृग्बुद्धादिवाक्यवत्” इति
दृष्टान्ताभावः । अथ वैदिक्य एव चोदनाश्चोदनाशब्देनोच्यन्ते, तदा
“स्वर्गयागादि” इत्यादिविशेषणानर्थक्यम्, सर्वासां तद्विषयत्वेन व्यवच्छेदा-
भावात् । अप्रसिद्धविशेषणश्चायं पक्षः; स्वर्गयागादिभावनाविषया हि चोदनाः;
न सम्बन्धविषयाः, तस्य अपुरुषव्यापारात्मकत्वात् । वाक्यान्तरार्थे च ‘चोदना
मृषा’ इति सिद्धसाध्यता; स्वार्थ इति च नोक्तम् । हेतुरत्यन्तागृहीतार्थविषयैः
प्रत्यक्षादिभिरनेकान्तः । दृष्टान्तोऽप्ययमप्रदर्शितान्वयः; न हि ‘ईदृक्’ इति
व्याप्तिरुच्यते; तत्प्रतिपत्त्यर्थश्च दृष्टान्त इति । तथा च स्वयमेव वक्ष्यति—
“तस्माद्व्याप्यत्वरूपेण वाच्यो हेतुत्वसंमतः” इति वैधर्म्यदृष्टान्तन्यूनश्चायं
प्रयोगः ।</p>
<p>अत्र समाधिः—वैदिक्य एव चोदनाश्चोदनाशब्देनोच्यन्ते, तासामेवात्र
शास्त्रे प्रकृतत्वात्, आदैच इव व्याकरणे वृद्धिशब्देन । तत्र “वायुर्वै क्षेपिष्ठा
देवता” इत्यादेरपि पक्षत्वात् प्रत्यक्षादिभिर्विरोधः; हेतुश्च भागासिद्धः; “आदित्यो
यूपः” इत्यादौ च सिद्धसाध्यता; तन्मा भूदिति स्वर्गयागादीत्यादिविशेषण-
स्यार्थवत्त्वम् । स्वर्गकामस्य यागावच्छिन्नभावनाविषया अप्याक्षेपतः स्वर्गयागादि-
सम्बन्धविषया भवन्तीति नाप्रसिद्धविशेषणता पक्षदोषः । वाक्यान्तरार्थे च
वाक्यान्तरं नैव चोदना, तस्यासम्बन्धिशब्दत्वात्; अतो न सिद्धसाध्यता ।
प्रत्यक्षावगमानर्हार्थविषयत्वादिति च हेत्वर्थः; शाब्दत्वे सतीति वा विशेषणं</p>
<pb n="040"/>
<p>यद्वाप्तेनाप्रणीतत्वाद्बालोन्मत्तादिवाक्यवत् ।<br>
व्योमादिवच्च नित्यत्वात् प्रामाण्यस्य निराकृतिः ॥ २७ ॥</p>
<p>यदि वा पुरुषाधीनप्रामाण्याः सर्वचोदनाः ।</p>
<p>कार्यम्; अतो नानैकान्तिको हेतुः । ईदृग्ग्रहणं दृष्टान्ते व्याप्तिप्रतिपादनपरम् ।</p>
<p>[^1_pg041]अन्यथोभयविकलतापि स्यात् । चार्वाकप्रयोगे चायं दृष्टान्तः । शाक्यप्रयोगे
त्वादिशब्दोक्तमर्हदादि[^2_pg041]वाक्यं द्रष्टव्यम् । ईदृशापि दृष्टान्तेन व्याप्तिप्रतीतिः ।
अप्रदर्शितान्वयस्य चान्यो विषयः यथा ‘पटे कृतकनाशित्वे स्तः’ इति अन्यतर-
सम्यक्प्रयोगेऽपि च व्याप्तिप्रतीतिः—इति सर्वमनुमाने वक्ष्यते, नात्रोच्यते
बहुवक्तव्यत्वादिति ॥</p>
<p>अत्रैव प्रतिज्ञार्थे “नूनं वक्त्रानुभूतोऽसौ” इत्यनेन सूचितं हेतुदृष्टान्ता-
न्तरमाह—<strong>यद्वे</strong>त्यर्धेन । प्रतिवादिनो वेदस्याप्रणीतत्वात् वादिनश्चानाप्तप्रणीत-
त्वात् सिद्धो हेतुः । [^3_pg041]एवं सति प्रत्यक्षादिभिरनैकान्तिकः; तस्माच्छब्दत्वे सतीति
विशेषणं कर्तव्यम् । ननु बालोन्मत्तादिवाक्यमपि किञ्चित् सत्यमस्तीति साध्य-
विकलो दृष्टान्तः स्यात् । नैतदेवम्; यत् सत्यं न तद्बालोन्मत्तादिवाक्यामुच्यते,
‘बालादीनामेव वाक्यम्’ इत्यसाधारण्येन विशेषणात्; यथा ‘राजयज्ञः’ इत्य-
श्वमेधादिरुच्यते, नाग्निहोत्रादिरिति ॥ प्रयोगान्तरमाह—<strong>व्योमादिवच्चे</strong>त्यर्धेन ।
तत्र स्वर्गयागादिसङ्गता न प्रमाणं चोदना, नित्यत्वात् व्योमवदिति केचित् ।
तदयुक्तम्; चोदनाकाशयोर्वादिना नित्यत्त्वानभ्युपगमादसिद्धो हेतुः साधन-
विकलश्च दृष्टान्तः स्यात् तस्मान्नेतत्साधनम् । किं तर्हि ? परपक्षदूषणम् । मीमां-
सकप्रतिज्ञाते चोदनाप्रामाण्ये तत्सिद्धेनैव नित्यत्वेन वादी स्वयमनुमानविरोधमाह,
चोदनाप्रामाण्यसिद्धौ तत्प्रयुक्तस्य वा नित्यत्वस्य विरुद्धतामाह । दूषणं चैतदिति
दर्शितम् “प्रामाण्यस्य निराकृतिः” इति ब्रुवता; निराकरणं हि दूषणम्, न
साधनम्; दूषणं च परसिद्धमपि भवति ॥</p>
<p>साध्यान्तरे प्रयोगान्तरमाह—<strong>यदि वेति</strong> । सर्वचोदना इति धर्मिनिर्देशः,
पुरुषाधीनप्रामाण्या इति साध्यो धर्मः, सर्वशब्दः सर्वनामत्वात् प्रकृतवैदिककृत्स्न-
चोदनाप्रतिज्ञापादनार्थः । तेनानाप्तचोदनापेक्षया नाभ्युपगमविरोधः ॥</p>
<pb n="041"/>
स्वतो वा न प्रमाणं स्युर्वाक्यत्वात् पुरुषोक्तिवत् ॥ २८ ॥  
<p>प्रामाण्यं वा नरापेक्षं सर्वशब्देषु गम्यताम् ।<br>
शब्दैः सम्बध्यमानत्वादप्रामाण्यं यथैव हि ॥ २९ ॥</p>
<p>न स्याद्वक्तृगुणानां चेद्वचःप्रामाण्यहेतुता ।</p>
<p>नन्वप्रामाण्यवादिनः पुरुषाधीनप्रामाण्यसाधनेऽभ्युपगमविरोधः । परतः प्रामाण्य-
वादिनश्च अप्रामाण्यप्रस्तावेऽनवसरः । येऽपि च लक्षणया स्वतःप्रामाण्याभाव-
प्रतिज्ञेयमिति मन्वते, तेषाम् “स्वतो वा प्रमाणम्” इत्यनेन पुनरुक्तं स्यात् ।
“वाक्यत्वात्” इति चानाप्तवाक्यैरनैकान्तिकः । “पुरुषोक्तिवत्” इति अप्रमाण-
पुरुषोक्त्यपेक्षया साध्यविकलो दृष्टान्तः । तत्रोच्यते—न वेदवाक्यानां पुरुषा-
धीनप्रामाण्यसाधने शाक्यानामभ्युपगमविरोधः; धर्मे हि चोदनायाः प्रामाण्यं
तैर्नेष्यते । वाक्यविशेषविवक्षायां तु चोदना प्रमाणतया सिध्यन्ती न तेषां किञ्चि-
द्विरुणद्धि । तच्चैतद्धर्मं प्रति प्रामाण्यनिरासाय साध्यत इति प्रकृतोपयोगः ।
प्रमाणत्वे सतीति च विशेषणादनैकान्तिकताभावः ॥ साध्यान्तरमाह—<q>स्वतो
वे</q>त्यर्धेन । ननु स्वतःप्रामाण्यप्रतिषेधात् परतःप्रामाण्यापत्तेरभ्युपगमविरोधः,
विशेषप्रतिषेधेन विशेषान्तराभ्यनुज्ञानात् । नैतदेवम्; प्रमाणान्तराविषयत्वाच्चोद-
नानां संवादाभावेन वादिप्रतिवादिभ्यां परतःप्रामाण्यानभ्युपगमे सत्यधुना स्वतोऽपि
प्रामाण्यं नास्तीति निषेधात् अप्रामाण्यमेवावतिष्ठते ।</p>
<p>प्रयोगान्तरमाह—<strong>प्रामाण्यमिति</strong> । प्रामाण्यं धर्मि, सर्वशब्देष्विति धर्मि-
विशेषणं मा भूत् प्रत्यक्षादावभ्युपगमविरोध इति, नरापेक्षमिति साध्यो धर्मः,
‘यत् प्रामाण्यम्’ इति चानुवादान्न वेदवाक्यानां प्रामाण्यापत्त्याभ्युपगमविरोधः,
शब्दैः सम्बध्यमानत्वादिति हेतुः । ननु चायं शब्दत्वादिभिरनैकान्तिकः ।
शब्दत्वादीनामभावादविपक्षतेति चेन्न, अन्यापोहात्मकैरपि तैरनैकान्तिकत्वात् ।
ये च वाच्यवाचकलक्षणसम्बन्धसम्बन्धिनः पुरुषानपेक्षजन्मानः पर्वतादयः, तैरप्य-
नैकान्तिकत्वम् । तस्मात् ‘स्वतः परतो वा’ इतीदृशविचारगोचरापन्नत्वे सतीति
विशेषणीयम् । अप्रामाण्यसामान्यं च दृष्टान्तः । तेन मृगतृष्णिकादिज्ञानगता-
प्रामाण्यापेक्षया न हेतुविकलो दृष्टान्तः ॥</p>
<p>इतश्च शब्दप्रामाण्यं नरापेक्षमित्याह—<strong>न स्यादिति</strong> । एवं मन्येत—</p>
<pb n="042"/>
तद्दोषैरप्रमाणत्वं किमित्यस्य भविष्यति ॥ ३० ॥  
<p>एवं स्थिते तु वेदस्य सति वासति वा नरे ।<br>
प्रामाण्यं दुर्लभं मत्वा नन्वित्ये<sup id="fnref:13"><a href="#fn:13" class="footnote-ref" role="doc-noteref">13</a></sup>तदचूचुदत् ॥ ३१ ॥</p>
<p>तत्र विप्रतिषिद्धत्वं बुद्धवाक्येऽपि युज्यते ।<br>
ततोऽपि प्रत्ययोत्पत्तेस्तस्माज्जात्युत्तरन्त्विदम् ॥ ३२ ॥</p>
<p>सर्वविज्ञानविषयमिदं तावत् <sup id="fnref:14"><a href="#fn:14" class="footnote-ref" role="doc-noteref">14</a></sup>परीक्ष्यताम् ।<br>
प्रमाणत्वाप्रमाणत्वे स्वतः किं परतोऽथ वा ॥ ३३ ॥</p>
<p>पुरुषगुणे सति वाक्यप्रामाण्यदर्शनात् असति चादर्शनात् अन्वयव्यतिरेकाभ्यां
पुरुषगुणकृतं वाक्यप्रामाण्यमवगम्यते । तद्यदि सतोरन्वयव्यतिरेकयोर्गुणकृतं
नेष्यते, अप्रामाण्यमपि पुरुषदोषकृतं न स्यात्; विशेषाभावात्; न हि तस्यापि
दोषकृतत्वेऽन्यत् प्रमाणमिष्यते; इष्यते च तत्कृतमप्रामाण्यं भवद्भिः; तद्वत्
पुरुषगुणकृतं प्रामाण्यमिति । तदयमनेन प्रयोग उपक्षिप्तः—वाक्यप्रामाण्यं नरा-
पेक्षम्, नरान्वयव्यतिरेकानुविधायित्वात्, अप्रामाण्यवदिति ॥</p>
<p>उपसंहरति-<strong>एवमिति</strong> । उक्तेन प्रकारेण पुरुषगुणाधीने प्रामाण्ये स्थिते
यदि तावदस्त्येव वेदस्य कर्ता, तथापि प्रमाणान्तरागोचरे धर्मे तस्याप्तत्वायो-
गादप्रामाण्यं वेदस्य स्यात्; अथ नास्ति, ततः पुरुषगुणानां प्रामाण्यहेतूनामभावात्
दूराद्वेदस्य प्रामाण्यम् । तदेवं दुर्लभं चोदनाप्रामाण्यं मत्वाह—“नन्वतथा”
इति ॥</p>
<p>अस्य यदुत्तरम्—“विप्रतिषिद्धम्” इति, तदाक्षिपन्नाह—<strong>तत्रेति</strong> ।
सर्वत्रगतत्वादनुत्तरमित्यभिप्रायः ॥</p>
<p>एवं सिद्धान्तभाष्यमाक्षिप्य प्रतिसमाधास्यन्नाह—<strong>सर्वेति</strong> । ननु चोदना-
प्रामाण्यसदसद्भावविचाराधिकारे तत्प्रामाण्याक्षेपपरिहारप्रतिसमाधाने वक्तव्ये सर्व-
विज्ञानप्रामाण्यपरीक्षणमसम्बद्धम्, अप्रस्तुताभिधानात् । नैष दोषः; चोदना-
प्रामाण्यसिद्ध्यर्थमेव निश्चितप्रामाण्याप्रामाण्येषु ज्ञानेषु कथमप्रामाण्यं प्रामाण्यं वेति
परीक्ष्यते, यथा तेषु तथा चोदनायाम्; न हि चोदनाया विषयवदलौकिकं
प्रामाण्यम्, निष्प्रमाणकत्वात् । तस्माद्युक्तो विचारः ॥</p>
<pb n="043"/>
<p>स्वतोऽसतामसाध्यत्वात् केचिदाहुर्द्वयं स्वतः ।<br>
अपरे कारणोत्पन्नगुणदोषावधारणात् ॥ ३४ ॥</p>
<p>स्वतस्तावद्द्वयं नास्ति विरोधात् परतो न च ।<br>
निःस्वभावत्वमेवं हि ज्ञानरूपे प्रसज्यते ॥ ३५ ॥</p>
<p>अत्र तावत् “द्यं स्वतः” इत्येतं पक्षं परिगृह्णन्नाह—<strong>स्वत इति</strong> ।
स्वयमतदात्मनो देवैरपि तादात्म्यापत्तेः कर्तुमशक्यत्वात् द्वयं स्वत इति केचित्;
न हग्नौ गन्धादि सिकतासु वा तैलादि शक्यते साधयितुमिति । अपरे तु
मन्यन्ते—प्रामाण्यं नाम स्वालम्बननिश्चायकत्वम्; न च प्रमाणानत्रसंवादानपेक्ष-
मुत्पन्नमात्रं विज्ञानं निश्चायकम्, प्रमाणेतरयोस्तदानीं विशेषाप्रतिभासनाद्विशेषा-
वसायनिबन्धनत्वाच्च निश्चयस्य । अतो विज्ञानकारणेषु ये गुणदोषास्तदवधारणात्
प्रामाण्यमप्रमाण्यं वेति द्वयं परतः ॥</p>
<p>एतौ पक्षौ यथाक्रमं निराकर्तुमाह-<strong>स्वतस्तावद्द्वयं नास्तीति</strong> । द्वयं स्वत
इत्येतत्तावदयुक्तम् । तर्ह्येकस्यां वा विज्ञानव्यक्तौ स्यात् विज्ञानव्यक्तिभेदेन वा ?
एकस्यां तावन्नास्तीत्याह—<strong>विरोधादिति</strong> । प्रमाणत्वाप्रमाणत्वे अपि परस्पर-
परिहारस्थितिलक्षणेन विरोधेन विरुध्येते; कथमेकव्यक्तिनिवेशिनी स्याताम् ?
यत्तूक्तम् “स्वतोऽसतामसाध्यत्वात्” इति, तदयुक्तम्; असच्चेन्न साध्यम्, सता-
मप्यात्मादीनां नतरां साध्यत्वमिति कार्यकारणव्यवहारोच्छेदः । यत्तु ‘सिकतासु
वा तैलादि न जायते’ इति, तन्न; सर्वं सर्वोत्पादकशक्तियुक्तमित्यदोषः । तस्मात्
“द्वयं स्वतः” इत्यनुपपन्नम् । परतो न द्वयमित्यनुषङ्गः । कुत इति चेदत
आह—<strong>निःस्वभावत्वमि</strong>त्यर्धेन । यदि ज्ञानस्योत्पन्नस्य कारणदोषाद्यवधार-
णादन्यतो वा कुतश्चित् प्रमाणत्वाप्रमाणत्वे स्याताम्, एवं सति विज्ञानस्य स्वभा-
वान्तराभावात् स्वतो निःस्वभावत्वं स्यात् । ततश्च तस्याप्यभाव एव प्राप्त इति
परतोऽपि कस्य ते स्यातामिति ॥</p>
<p>नन्वेकस्यामपि व्यक्तौ कालभेदेन विरुद्धधर्मसमावेशो दृष्टः यथा एकद्रव्य-
व्यक्तौ रक्तारक्तत्वे, तद्वत् प्रामाण्याप्रामाण्ये स्याताम्; अतः “विरोधात्”
इत्ययुक्तम् । यदप्युक्तम् ‘परतोऽपि न द्वयम्, निःस्वभावत्वमेव हि’—तदप्य-
युक्तम्; असतोरपि प्रमाणत्वाप्रमाणत्वयोर्विज्ञाने सत्त्वगुणत्वज्ञेयत्वादिस्वभावसद्भा-</p>
<pb n="044"/>
<p>कथं ह्यन्यानपेक्षस्य विपरीतात्मसम्भवः ।<br>
किमात्मकं भवेत्तच्च स्वभावद्वयवर्जितम् ॥ ३६ ॥</p>
<p>विज्ञानव्यक्तिभेदेन भवेच्चेदविरुद्धता ।<br>
तथाप्यन्यानपेक्षत्वे किं क्वेति न निरूप्यते ॥ ३७ ॥</p>
<p>तस्मात् स्वाभाविकं तेषामप्रमाणत्वमिष्यताम् ।<br>
प्रामाण्यं च परापेक्षमत्र न्यायोऽभिधीयते ॥ ३८ ॥</p>
<p>अप्रामाण्यमवस्तुत्वान्न स्यात् कारणदोषतः ।<br>
वस्तुत्वात्तु गुणैस्तेषां प्रामाण्यमुपजन्यते ॥ ३९ ॥</p>
<p>वादित्याशङ्क्य हेतुद्वयेऽपि श्लोकेन दोषं परिहरति—<strong>कथमिति</strong> । एतदुक्तं
भवति—युक्तं यदेकत्र द्रव्ये रक्तारक्तत्वे कालभेदात् क्रमेण संभवत इति,
तद्भावस्यान्यापेक्षत्वात् द्रव्यस्य च स्थायित्वात्; विज्ञानं तु क्षणिकम्; न च
स्वतोद्वयवादिनः प्रमाणत्वाप्रमाणत्वे प्रति परापेक्षेति कालभेदेनाप्ययुक्तो विरुद्धधर्मं-
समावेशः । तस्मात् सूक्तं विरोधादिति । द्वितीयचोद्ये परिहारमाह-<q>किमात्मकं
भवेत्तच्चेति</q> । सर्वं हि जगत् स्वभावद्वयान्तर्भूतं किंचित् प्रमाणस्वभावम् अवशिष्टम-
प्रमाणस्वभावम् । न च स्वभावान्तरमस्ति; सत्त्वगुणत्वादयो ह्यन्यतरांशपातिनः;
तथा सति कारणगुणदोषावधारणात् प्रामाण्याप्रामण्याभ्युपगमे तदवधारणात् प्राक्
स्वभावद्वयवर्जितं किमात्मकं किंस्वरूपं स्यादिति न विद्मः । तस्माद्युक्तम् “निःस्व-
भावत्वमेवं हि” इति ॥</p>
<p>अथ विरोधपरिजिहीर्षया भिन्नव्यक्त्याश्रयं नीलपीतवत् स्वभावतो द्वय-
मुच्येत, तत्राप्याह—<strong>विज्ञानेति</strong> । एवमपि सर्वविज्ञानेषु बोधस्वरूपतया स्वतो
विशेषाप्रतिभासनादन्यस्य च संवादस्याविसंवादस्य च स्वतोद्वयवादिनानपेक्षणात् क्व
ज्ञानव्यक्तौ प्रामाण्यम् क्व वा नेत्यनिश्चयात् व्यवहरोच्छेदप्रसङ्गः ॥</p>
<p>पक्षान्तरमाह—<strong>तस्मादि</strong>ति त्रिपाद्या ॥ यस्मादेवं स्वतः परतो वा द्वयं
नावकल्पते, तस्मादप्रामाण्यं स्वतः, प्रामाण्यं परतो युक्तम् । ननु न परपक्षदूषणमात्रं
स्वपक्षसाधनमत आह—<strong>अत्र न्यायोऽभिधीयत इति</strong> ॥</p>
<p>तमधुना प्रतिज्ञाद्वयेऽपि न्यायमाह—<strong>अप्रामाण्यमिति</strong> । अप्रामाण्यं धर्मि,
न स्यात्कारणदोषत इति साध्यो धर्मः । अत्र च कारणदोषाददुष्टाद्वा कारणान्नेति
<pb n="045"/>
सिद्धसाध्यता मा भूदिति “न स्यात्कारणदोषतः” इत्युभयमुक्तम् । किं कारणम् ?
अवस्तुत्वात्; अप्रामाण्यं हि नाम प्रामाण्याभावः; तस्यावस्तुत्वान्न कुतश्चिदुत्पाद-
नम् । ननु प्रामाण्याभावः प्रध्वंसादिरूपः; तत्र चतुर्विधस्यापि वस्तुत्वेन मीमां-
सकैरिष्टत्वात् “अवस्तुत्वात्” इत्यसिद्धो हेतुः । सिद्धत्वे वा घटादिप्रध्वंसेना-
नैकान्तिकः । तत्रोच्यते—अयमभिप्रायः, वादिनो बौद्धस्य तुच्छाभावो न वस्त्व-
न्तरं स्यात् । यदि वस्त्वन्तरं स्यात् सत्यपि तस्मिन् भावस्य पूर्ववद्दर्शनं स्यात्,
अविशेषात्; न हि पटे सति घटानुपलब्धिः । भावान्तरविरोधित्वादभावस्याय-
मदोष इति चेत्, न; यदि तावदकिञ्चित्करो भावस्याभावः, कथं विरोधी स्यात् ?
अतिप्रसङ्गात् । अथ किञ्चित्करः, तथापि भावस्वरूपं तावन्न करोति, तस्य
स्वहेतोरुत्पादात्; अर्थान्तरकरणे भावस्यापूर्वदर्शनं स्यात् । तस्माद्धटाभाव इति
नास्तीत्यर्थः; न पुनस्तस्याभावो नामापरो भवति । यथोक्तम्—</p>
<p>“न तस्य किञ्चिद्भवति न भवत्येव केवलम्” ।   इति ॥</p>
<p>तस्मान्नासिद्धो हेतुः । न च घटादिप्रध्वंसेनानैकान्तिकः, तस्य वादिना निर्हेतु-
कत्वाभ्युपगमात्; प्रतिवादिनं च प्रति साधयिष्यामीत्यभिप्रायः । तस्मादवस्तु-
त्वान्नाप्रामाण्यं परतः; किं तु स्वत एव; प्रामाण्यं तु स्वालम्बनाव्यभिचारित्वम्;
न बोधकत्वम्, तस्य प्रमाणेतरसाधारणत्वात्; तस्य वस्तुत्वाद्युक्ता गुणैरुत्पत्तिः ।
ननु विज्ञानकारमगुणजन्यं प्रामाण्यं वस्तुत्वादिति विपक्ष एव घटादौ भावाद्विरुद्धो
हेतुः । अथ गुणवत्कारणजन्यं प्रामाण्यमिति पक्षः, तथापि दुष्टकारणजन्यैः
कुब्जघटादिभिरनैकान्तिको हेतुः । अथ जन्यं प्रामाण्यमिति पक्षः, तथापि
सिद्धसाध्यता, मीमांसकेनापि प्रामाण्यनित्यत्वानभ्युपगमात्; गुणग्रहणानर्थक्यं च ।
सर्वेषु च पक्षेषु नित्यैर्व्योमादिभिरनैकान्तिको हेतुः ।</p>
<p>अत्रोच्यते—प्रामाण्यस्य कार्यत्वमेव साध्यम् । न च सिद्धसाध्यता,
कार्यत्वे सत्यन्वयव्यतिरेकाभ्यां कारणगुणकार्यत्वसिद्धेः । अकार्यत्वे तु कारणा-
न्वयव्यतिरेकावन्यथासिद्धौ स्याताम् अप्रामाण्य इव कारणगुणदोषान्वयव्यतिरेकौ ।
गुणग्रहणेनापि कार्यत्वसिद्धौ सत्यामन्वयव्यतिरेकाभ्यां गुणकार्यत्वं प्रामाण्यस्य
सिध्यतीति दर्शयत । न च नित्यैरनैकान्तिको हेतुः; अर्थक्रियाकारित्वलक्षणं
हि वस्तुत्वम्; न च तन्नित्येष्वस्ति, क्रमयौगपद्याभ्यामर्थक्रियाविरोधादित्यभिप्रायः;
अयमसौ न्यायार्थः ॥</p>
<pb n="046"/>
<p>प्रामाण्यं हि यदोत्सर्गात्तदभावोऽप्यकृत्रिमः ।<br>
तदा स्वप्नादिबोधेऽपि प्रामाण्यं केन वार्यते ॥ ४० ॥</p>
<p>मत्पक्षे कारणाभावात् प्रामाण्यं नोपजायते ।<br>
हेतुमत्त्वप्रसङ्गोऽतो न भविष्यत्यवस्तुनः ॥ ४१ ॥</p>
<p>इन्द्रियादिगुणाश्चास्य कारणं तदसद्द्विधा ।</p>
<p><sup id="fnref:15"><a href="#fn:15" class="footnote-ref" role="doc-noteref">15</a></sup>दुष्टत्वाद्वेन्द्रियादीनामभावेऽन्यतरस्य वा ॥ ४२ ॥</p>
<p>एवं स्वपक्षसाधनमुक्त्वा स्वतःप्रामाण्यपक्षे प्रमाणाप्रमाणविभागाभावप्रसङ्ग-
मापादयन्नाह—<strong>प्रामाण्यं हीति</strong> । अयमभिप्रायः—सर्वज्ञानानि हि यावत्सद्भावं
बोधात्मकानि । तत्र बोधात्मकता चेत् प्रामाण्यम्, तस्यां सत्यामेव स्वप्नादिज्ञाने
तद्विरुद्धत्वादप्रामाण्यं बाधकात् प्रत्ययादन्यतो वा कुतश्चित् कथमास्कन्देदिति ॥</p>
<p>ननु त्वत्पक्षेऽपि स्वप्नादिज्ञानेषु प्रामाण्यं कस्मान्न भवति ? कारणदोषात्तत्रा-
प्रामाण्योत्पादादिति चेत्, एवं तर्हि प्राप्तमवस्तुनोऽपि हेतुमत्त्वम्; अतश्च पूर्वोक्त-
हेतुविरोधः । सेयमुभयतस्पाशा रज्जुः—सर्वज्ञानेषु वा प्रामाण्यम्, अवस्तुनो
वा हेतुमत्त्वमित्याशङ्क्याह—<strong>मत्पक्ष इति</strong> । न तावत् स्वप्नज्ञानेषु मत्पक्षे प्रामाण्यो-
त्पत्तिः, तेषु पूर्वोक्तप्रामाण्यकारणाभावात्; हेतुमत्त्वप्रसङ्गोऽप्यत एवावस्तुनो न
भविष्यति; प्रामाण्यकारणाभावादेव स्वाभाविकाप्रामाण्यसिद्धिः ॥</p>
<p>ननु प्रत्यक्षादीनां प्रमाणानां प्रामाण्यकारणमिन्द्रियादि, विधिमुखेन वा
गुणानां कार्यमुखेन वा अप्रतीतेः; तदभावात् स्वप्नादिज्ञानानां मा भून्नाम प्रामा-
ण्यम्; द्विचन्द्रादिज्ञानानां तु इन्द्रियादिप्रमाणकारणसद्भावात् त्वत्पक्षेऽपि प्रामाण्यं
प्रसज्यत एव; किमुच्यते “मत्पक्षे कारणाभावात्” इतीत्याशङ्क्याह-<q>इन्द्रिया-
दीति</q> । स्यादेवम्, यदि केवलमिन्द्रियादि प्रामाण्यकारणं स्यात्; किं तर्हि ?
इन्द्रियादि, तेषां च गुणा अस्य प्रामाण्यस्य कारणम् । केवलं हीन्द्रियादि ज्ञान-
मात्रस्य कारणम्, न प्रामाण्यस्य । ततश्च तदसद्द्विधा भवति—दुष्टत्वादिन्द्रि-
यादीनां तिमिरादिदोषैः, अन्यतमाभावेन वा । ततश्चेन्द्रियादिगतानां गुणानामपि
प्रामाण्यकारणत्वात्तदभावात् द्विचन्द्रादिज्ञानेषु प्रामाण्यानुपपत्तिः ॥</p>
<pb n="047"/>
<p>अत <sup id="fnref:16"><a href="#fn:16" class="footnote-ref" role="doc-noteref">16</a></sup>एव च वो भ्रान्तिर्दोषैर्मिथ्यात्वधीरिति ।<br>
तद्व्याप्तेस्तु गुणाभावस्तत्कृता ह्यप्रमाणता ॥ ४३ ॥</p>
<p>तस्मात् कारणशुद्धत्वं ज्ञानप्रामाण्यकारणम् ।<br>
स्वभावतोऽप्रमाणत्वं तदभावेन <sup id="fnref:17"><a href="#fn:17" class="footnote-ref" role="doc-noteref">17</a></sup>लभ्यते ॥ ४४ ॥</p>
<p>अन्वयव्यतिरेकाभ्यामप्रामाण्यं न दोषतः ।<br>
नाज्ञाने दृश्यते ह्येतत् कारणाभावहेतुके ॥ ४५ ॥</p>
<p>ततश्च पुरुषाभावात् सति वा शुद्ध्यसम्भवात् ।<br>
निर्मूलत्वात् प्रमाणत्वं चोदनानां<sup id="fnref:18"><a href="#fn:18" class="footnote-ref" role="doc-noteref">18</a></sup> न युज्यते ॥ ४६ ॥</p>
<p>ननु सत्सु दोषेष्वप्रामाण्यदर्शनादसत्सु चादर्शनादन्वयव्यतिरेकाभ्यां दोष-
कारणत्वमवगम्यत इत्याशङ्क्याह-<strong>अत एवे</strong>त्यर्धेन । अन्वयव्यतिरेकदर्शनाद्भवता-
मियं भ्रान्तिः—दोषैर्मिथ्यात्वमिति । एतदुक्तं भवति—अनन्यथासिद्धाभ्यामन्वय-
व्यतिरेकाभ्यां कार्यकारणभावावगतिः; अन्यथासिद्धौ चैतावन्वयव्यतिरेकौ ।
कथमिति चेदत आह—<strong>तद्व्याप्तस्तु गुणाभाव इति</strong> । अयमभिप्रायः—ज्ञानेषु
हि निसर्गस्याप्रामाण्यस्य कारणगुणजन्यं प्रामाण्यमपवादः; तत्र यदा तिमिरादि-
दोषदुष्टानि कारणानि भवन्ति, तदा तद्विरोधित्वात् प्रामाण्यकारणानामभावः;
तदभावाच्च तत्कार्यं प्रामाण्यं न जातम् । अप्रामाण्यं त्वनपोदितसिद्धं स्वाभा-
विकमास्त एव; तत्र दोषाणां न व्यापारः । क्व तर्हि ? गुणोत्पत्तिप्रतिबन्धने ।
तदाह—<strong>तत्कृता ह्यप्रमाणतेति</strong> । गुणाभावोपलक्षितेत्यर्थः ॥</p>
<p>पूर्वोक्तमुपसंहरति—<strong>तस्मादिति</strong> ।</p>
<p>अधुना दोषैः सहाप्रामाण्यस्यान्वयव्यतिरेकावेव न स्त इति दर्शयन्नाह-
<strong>अन्वयेति</strong> । अन्वयव्यतिरेकाभ्यामप्रामाण्यं दोषत इति यदुच्यते, तन्न । कुतः ?
यस्मान्नाज्ञाने ज्ञानानुत्पादरूपेऽप्रामाण्ये खल्विदं दोषकृतत्वं दृश्यते; ज्ञानानुत्पाद-
रूपस्याप्रामाण्यस्य कारणाभावादेव सिद्धत्वात् ॥</p>
<p>स्वाभिप्रेतसिद्धिमधुना परतः प्रामाण्यवादी दर्शयन्नाह—<strong>ततश्चेति</strong> ।
शब्दस्य ह्याप्तप्रयुक्तत्वं गुणः; तत्रापौरुषये वेदे चोदनानां तदभावादप्रामाण्यम्;</p>
<pb n="048"/>
<p>स्वतः सर्वप्रमाणानां प्रामाण्यमिति <sup id="fnref:19"><a href="#fn:19" class="footnote-ref" role="doc-noteref">19</a></sup>गृह्यताम् ।<br>
न हि स्वतोऽसती शक्तिः कर्तुमन्येन शक्यते ॥ ४७ ॥</p>
<p>पौरुषेये वा प्रमाणान्तरागोचरे धर्मे पुरुषस्याप्तत्वलक्षणा शुद्धिर्न संभवतीत्यप्रामाण्य-
मेव । ननु गुणाधीनेऽपि प्रामाण्ये चोदनाया नित्यत्वमाकाङ्क्षासन्निधियोग्य-
पदार्थपूर्वकत्वं वा अनाप्ताभावलक्षणो वा गुणोऽस्तीति तज्ज्ञानस्य प्रामाण्यं स्यात् ।
नैतदेवम्; अन्वयव्यतिरेकाभ्यां ह्याप्तप्रयुक्तत्वं वाक्यस्य प्रामाण्यकारणगुणोऽव-
गम्यते; न च नित्यत्वं नामापरं कारणगुण इत्यत्र प्रमाणमस्ति, तत्कृतस्य प्रामा-
ण्यस्य क्वचिदप्यदर्शनात्; प्रत्युत नित्यत्वं दोषाय । यथोक्तम्—“अभ्युपेत्यो-
च्यतेऽथवा” इति । आकाङ्क्षादिपदार्थकत्वमपि ज्ञानोत्पत्तौ कारणम्; न
प्रामाण्यं प्रति गुणः, विप्रलम्भकवाक्येऽपि दर्शनात् । अनाप्ताभावोऽपि न गुणः,
अप्रमापकेष्वपि व्योमादिषु द्विचन्द्रादिज्ञानेषु च दर्शनात् । एवम् ‘उभयं परतः’
इत्यत्रापि पक्षे पुरुषगुणानामभावादप्रामाण्यं चोदनानाम् । तथा ‘द्वयं स्वतः’
इत्यत्रापि पक्षे चोदनानामप्रामाण्यम्; न हि द्वयोः स्वाभाविकत्वे चोदनायाः
प्रामाण्यं स्वाभाविकमित्यत्र निश्चयोऽस्ति ॥</p>
<p>अत्र प्रतिविधत्ते—<strong>स्वतः सर्वप्रमाणानामिति</strong> । केतिदेवमाहुः—सर्व
एव भावाः स्वतःसन्त एव कारकैः क्रियन्ते, नासन्तः, कार्योत्पादनियमात्; न
हि स्वतोऽविद्यमाना शशविषाणादयः क्वचिदपि शक्यन्ते कर्तुम्, सिकातासु वा
तैलम् । असदुत्पत्तौ तु सर्वत्रासत्त्वे नियमाभावादुत्पत्तिः स्यादिति । तदयुक्तम्,
कारणवैयर्थ्यप्रसङ्गात् । असच्चेन्न जन्यते, सन्नतराम् इति कार्यकारणभावाभाव-
प्रसङ्गः । अभिव्यक्तिः क्रियत इति चेत्, सापि सती असती वा स्यात्; उभय-
थापि क्रियाभावः; सच्चाभिव्यज्यते, न च सत्त्वे प्रमाणमस्ति । ननु <sup id="fnref:20"><a href="#fn:20" class="footnote-ref" role="doc-noteref">20</a></sup>तत्कार्यो-
त्पादनियम इत्युक्तम् । तदयुक्तम्, शक्तिनियमादपि कार्योत्पादनियमसिद्धेः ।
सदर्थविषये च कारकव्यापार इष्यमाणे कारकव्यापारानुपरमप्रसङ्गः; किं हि
तदोपलक्ष्य कारकाणि निवर्तेरन् ? कार्यसत्तामिति चेन्न, त्वन्मते तस्याः प्रागपि
भावात्; अभिव्यक्तिस्तु निरस्तैव । यदि चासत् प्रामाण्यं कर्तुं न शक्यत
इति स्वतस्तदित्युच्यते, अप्रामाण्यमपि तर्हि तेनैव हेतुना स्वत एव प्राप्नोति ।</p>
<pb n="049"/>
<p>अथाभिव्यक्तिरस्य परत इति परतोऽप्रामाण्यमुच्यते, प्रामाण्यमपि परतोऽभिव्यज्यत
इति परतः स्यात् । तस्मात् तुल्यमेतत् प्रमाणेतरयोरित्यलमतिप्रसङ्गेन ।</p>
<p>अपर आह—कारणगुणप्रक्रमेण कार्ये गुणारम्भः । न च विज्ञानकार-
णानामिन्द्रियादीनामबोधरूपाणां बोधाख्यशक्तिरस्ति; तेनोच्यते न स्वतो विज्ञाने
बोधरूपता असती कर्तुमन्येनेन्द्रियादिना<sup id="fnref:21"><a href="#fn:21" class="footnote-ref" role="doc-noteref">21</a></sup> शक्यते, तेषु तस्या अभावादिति ।
अप्रामाण्यं पुनरबोधरूपम् । तच्चानवबोधरूपैः कारणैः शक्यक्रियमिति ।</p>
<p>एतदपि न युक्तम्, इन्द्रियादीनामप्रामाण्यप्रसङ्गात् । ततश्च “यद्वेन्द्रियम्”
इत्यनेनाभ्युपेतेन विरुध्यते । न चायं नियमः—कारणगुणैः कार्यगुणाः क्रियन्ते
इति, स्वात्मन्यसतामपि महत्त्वदीर्घत्वादीनां परिमाणविशेषाणां परमाणुभिः क्रिया-
दर्शनात् ।</p>
<p>योऽपि मन्यते—प्रामाण्यं नाम परिच्छेदोत्पादिका शक्तिः । तन्निमित्त
एष ज्ञानेषु प्रमाणशब्दः । शक्तिश्च क्षणिकविज्ञानाश्रिततया न स्वतोऽसती शक्या
कर्तुम्, कालत्रयेऽपि क्रियानुपपत्तेः । न तावत् प्राक्, विज्ञानक्रियोत्पत्तेराश्रितत्वात्
स्वाश्रयाभावे तदयोगात्; न ह्यसति कुड्ये चित्रकर्म । अनेन च हेतुना असहो-
त्वादः; न खलु कुड्यचित्रयोर्युगपदारम्भः । ननु चित्रं पटस्येव ज्ञानस्योत्पन्नस्य
सा करिष्यते । न, क्षणिकत्वात् तावत्कालं स्थितेरभावात् । तस्मात् कार्यताया-
मसत्त्वमेव स्यात्, तच्चायुक्तम्, परिच्छेदविरोधात्—इति अकार्या शक्तिः स्वत
एव सेति कारणैः सह तद्भावभावित्वमन्यथासिद्धमिति, तदाश्रयस्य तैः
क्रियमाणत्वादिति ।</p>
<p>तदप्ययुक्तम्, आश्रितानामपि पटे रूपादीनां सहोत्पत्तिदर्शनात् । ननु
उत्पन्न एव पटे रूपाद्यारम्भः । न, तद्रहितानामनुपलब्धेः । योगिभिः सावस्थो-
पलभ्यत इति चेन्न, प्रमाणाभावात् । अपि च यथैवोत्पन्ने पटे रूपाद्यारम्भः,
एवं शक्त्यारम्भोऽपि किं नेष्यते ? क्षयित्वाद्विज्ञानानां तावत्कालं स्थितेरभावादिति
चेत्, नैतदेवम्; अर्थपरिच्छित्त्या हि ज्ञानमनुमीयते, न चासावशक्तादुत्पद्यत इति
शक्त्युत्पादं यावत् स्थास्यति, इतरथा विज्ञानसद्भावे प्रमाणाभावात् । यदि चाश्रित-
त्वाच्छक्तेः कालत्रयेऽप्यकार्यत्वम्, अप्रामाण्यशक्तिरपि तर्हि तेनैव हेतुना न कार्या</p>
<pb n="050"/>
<p>स्यादिति स्वत एवाप्रामाण्यप्रसङ्गः । अथाकार्याप्यप्रमाणशक्तिरन्यतः परिज्ञानात्
परत इत्युच्यते, अकारणं तर्ह्यकार्यत्वं स्वतःप्रामाण्ये, अकार्यापि सती प्रमाण-
शक्तिरप्रमाणशक्तिवत् कार्ये परिज्ञानमपेक्षत इति । अथ नापेक्षत इति मन्यसे-
एतदेव तर्हि वाच्यम्—कस्मादकार्यताप्रतिपादने प्रयत्यते ?</p>
<p>अपरे तु मन्यन्ते—बोधकत्वं नाम प्रामाण्यम्, तच्च विज्ञानानां स्वाभा-
विकमेव, न गुणकृतम्; गुणाभावेऽपि विपर्ययज्ञाने सद्भावादिति स्वतः प्रामाण्यम् ।
गुणैस्तु सह तद्भावभावित्वमन्यथासिद्धमिति वक्ष्यामः “तस्माद् गुणेभ्यो दोषाणाम-
भावः” इति ।</p>
<p>एतदप्यनुपपन्नम्; यतो न बोधकत्वं प्रामाण्यम्, अप्रमाणेऽपि शुक्तिकायां
रजतज्ञाने सद्भावात् । ननु न बोधात्मकत्वमात्रं प्रामाण्यम्; तद्व्यभिचरति;
निर्विचिकित्सस्तु बोधविशेषः प्रमाणम्—हस्तोऽयम् इति । स चोत्पत्तावेव
बोधान्तराद्विलक्षण एव भासत इति तादृशस्य नास्ति व्यभिचारः । तदनुपपन्नम्;
यादृशामेव हि बोधविशेषात् प्रवृत्तौ सत्यां विषयप्राप्तिः संजाता, तादृशस्यैव
शतशो व्यवहारप्रवर्तकस्य बाधदर्शनात् कथं न व्यभिचारः ? कश्चायं बोधविशेषः,
योऽत्र परिकल्पितः प्रमाणं नाम ? यदि तावत् स्पष्टः, शुक्तिकायामपि रजताभासः
स्पष्ट एव । अथ निर्विचिकित्सता, शुक्तिकायामपि रजताभासो निर्विचिकित्स
एव । अथ निष्कम्पता, शुक्तिकायामपि रजतावभासो निष्कम्प एव । अथ
यादृशस्य बाधो न दृष्टः, स बोधविशेषः प्रमाणम्; सर्वावस्थस्य, बाधादर्शनात् ।
ननु तदेव पर्यनुयुक्तम्—कीदृशस्य बाधो न दृष्टः इति । अपि च का पुनरियं
स्पष्टता, निःसन्दिग्धता निर्विचिकित्सता वा; यदि तावद्विषयावभासस्य निःसन्दि-
ग्धता, शुक्तिकायामपि रजतावभासो निःसन्दिग्ध एव । अथ विषयव्यभिचारिता-
व्यभिचारिते, ते हि विषयव्यभिचारिताव्यभिचारिते किमुत्पत्तौ तस्मिन्नेव विषयवत्
प्रतिभासेते, उत बोधान्तरे ? न तावत्तस्मिन्, विषयावभासातिरेकेणोत्पत्तावप्रति-
भासनात् । प्रतिभासे चैकस्मिन् प्रवृत्तिर्बाधकोत्पत्तिश्च न प्राप्नोति । संवादक-
बोधाभ्युपगमेऽपि अनवस्था परतः प्रामाण्यप्रसङ्गश्च । अपि च, अप्रतिपन्नसद-
सद्भावः ‘कन्यकुब्जे गङ्गास्ति’ ‘रोमशायां गङ्गास्ति’ इति वाक्यद्वयोत्पन्नयो-
र्बोधयोर्न कश्चिद्विशेष उपलभ्यते । तथाप्रतिपन्नसद्भावः ‘अपवरके घटस्तिष्ठति’
‘अपवरके घटो नास्ति’ इतिवन्न कश्चिद्विशेष उपलभ्यते । कार्यावगमेऽपि
‘यजेत स्वर्गकाम’ ‘श्वमांसं भक्षयेत्’ इति न कश्चिद्विशेषः । अतो बोधविशेष-
<pb n="051"/>
स्याभावात् बोधमात्रस्य शुक्तिकायां रजतज्ञाने सद्भावात् न बोधकमात्रं
प्रमाणम् ।</p>
<p>ननु नैव शुक्तिकायां रजतज्ञानं प्रमाणम्; न ह्येकमेवेदं विज्ञानमन्यथा
सन्तमर्थमन्यथा बोधयति, तथाविधज्ञानोत्पत्तौ कारणाभावात्; अदुष्टादिकारणा-
दविसंवादकं ज्ञानमुत्पद्यते, दुष्टाच्च कार्यानुत्पत्तिः; न तु विपरीतकार्योत्पत्तिः;
न हि यवादयो दुष्टाः शाल्यङ्कुरप्रसवसमर्थतामश्नुवीरन् । तस्माद्विज्ञानद्वयमेतत्-
‘इदम्’ इति पुरोऽवस्थितार्थग्राहि प्रत्यक्षज्ञानम् ‘रजतम्’ इति चानुभूत-
स्मरणम् । अतश्चैतत्स्मरणमननुभूतस्येत्येतन्नोपपद्यते ।</p>
<p>तदेतदपरामृष्टसंविद्विलसितम् । अपरोक्षतया ह्यत्र रजतमवभासते ‘रजत-
मिदम्’ इति, नानुभूततया । अनुभवावस्थायां चानुभूततया स्मरणं भवति, न
विषयावस्थायाम् । एतदुक्तं भवति-अनुभूतस्य स्मरणं भवति, नानुभूयमानस्य;
धाराविज्ञानानामपि स्मरणत्वप्रसङ्गात् । अप्रतिपन्नरजतस्यापि शुक्तिकायां रजत-
शब्दार्थप्रतिभासिविज्ञानं संज्ञानुसन्धानरहितमुत्पद्यत एव तत् कथं स्मरणम् यथा
अप्रतिपन्नरजतस्य रजते रजतज्ञानमाद्यम् । तथा ह्येवं वक्तारो भवन्ति—अपूर्वं
किमपि प्रतिपन्नम्, न जाने किमपि तदुत्पद्यत इति । क्वचिच्चोत्तरकालम्—इदं
मया ज्ञातम्, अपूर्वं किमपीदम्, यावच्छुक्तिकेयम्—इति प्रवादः । क्वचित्
कथयति—रजतमिदमुच्यत इति । अपि च रजते रजतान्न विशेषो दृश्येऽव-
भासते; बाधकप्रत्ययोत्पत्तावपि सामग्रीमात्रवैलक्षण्यावगतिः, न प्रतिभासे कश्चि-
द्विशेषः । भवत्पक्षे च ‘नेदं रजतम्’ इति बाधकप्रत्ययोत्पत्तिर्न प्राप्नोति;
यदिदमपरोक्षं तेजस्वितया, नैतत् <sup id="fnref:22"><a href="#fn:22" class="footnote-ref" role="doc-noteref">22</a></sup>प्रतिभासितं रजतम्; यत्त्वनुभूतरजतरूपतया
प्रतिभासितमिति मितम्, तद्रजतमेव । अप्रसक्तप्रतिषेधश्चायम्; इतरथा
‘नायमश्वः’ इत्यपि स्यात् । शुक्तिकारजतयोर्विवेकग्राहकमिदमिति चेन्न,
अपरोक्षवस्तुधर्मतया रजताभावमात्रप्रतिभासनात् । अपि च, यदि तावदनुभूत-
तयैव रजतमवभासितं तदा का विविक्तता ? अथापरोक्षतया ततो विपरीतख्यातिः ।
भवतु वा सदृशदर्शनादत्र स्मरणमिति, तिक्तशङ्खादौ मधुरपीतज्ञानं कथं स्मृतिः ?
अथैवंजातीयके विपरीतख्यातिः, शुक्तिकादौ तु प्रमोषः; तदनुपपन्नम्; प्रतिभा-
साविशेषात् । स्वतःप्रामाण्यशून्यवादचोद्ये चापरिगृह्यते एव । यत्तु कारणाभावान्नैकं</p>
<pb n="052"/>
<p>विज्ञानम्; तदनुपपन्नम्; यदि कार्यमवगम्यते किं कारणविकल्पेन ? कथं वा
तदभावः ? अथ नावगम्यते, अनवगमादेव तर्ह्यभावः; न कारणाभावादिति । अपि
च दोषसहकारि चक्षुरिन्द्रियं विपर्ययज्ञानोत्पादकम्; सम्यग्ज्ञानाभिप्रायेण दुष्टत्वम्;
विपर्ययज्ञाने तु तत्कारणमेव; सर्वं चैतत् प्रमोषपक्षेऽपि समानमिति । तदेतदनु-
पासितगुरुप्रज्ञाविलसितत्वादुपेक्षणीयम् ।</p>
<p>संवित्परामर्शकुशलस्त्वाह—सत्यमेकमेवेदं विज्ञानम् । अपरोक्षतया चात्र
रजतमेवावभासते । तथापि नैवेदं विज्ञानमप्रमाणम्, प्रतिभासाविशेषात् इतर-
रजतविज्ञानवत् अत्राप्यपरोक्षरजतसद्भावात् । लौकिकालौकिकत्वे तु विशेषः ।
प्रतिभासाविशेषेऽपि व्यवहारप्रवर्तकं हि लोके संमतं रजतम् । यत्तु रजतव्यव-
हारं न प्रवर्तयति, अथ च रजतज्ञानसंवेद्यम्, तदलौकिकं रजतमिति । तदनुप-
पन्नम्; इह हि क्वचित् ‘रजतमिदम्’ इति सर्वेषां सर्वदा प्रतिभासोत्पत्तिः ।
क्वचिच्च-‘रजतमिदम्’ ‘नेदं रजतम्’ इति विधिप्रतिषेधरूपप्रतिभासद्वयोत्पत्तिः ।
तत्र प्रतिभासाविशेषात् किंचिद्रजतमेव, अपरं तु सदसदात्मकं युगपत् क्रमेण
वा भवतु, बाध्यबाधकपर्यालोचनेन वा विपरीतख्यातिरिति । केयमलौकिकता
लौकिकता वा संवित्परामर्शस्य ? न तावदयं लौकिकालौकित्वविभागः प्रतिभास-
निमित्तकः; न हि रजतप्रतिभासोत्पत्तिकाले तद्धर्मतया लौकिकालौकिकत्वे प्रति-
भासेते—लौकिकमिदं रजतम्, अलौकिकमिदं रजतम् इति वा । नेदं रजतम्’
इत्यत्रापि पूर्वप्रतिपन्नरजताभावमात्रावगतिः । न हि पूर्वप्रतिपन्नरजतानुवृत्तौ सत्या-
मेवालौकिकत्वं लौकिकत्वाभावो वा अपरोक्षरजतधर्मतयावभासते । ‘इदं
रजतमलौकिकम्’ ‘इदं वा रजतं लौकिकं न भवति’ इति संवित् स्यात् । ननु
‘नेदं रजतम्’ इति नेदं लोकिकमिति गुणपरं व्याख्यायते । तदिदं प्रतिभास-
शून्यं संवित्परामर्शवादी कथं ब्रूयात् ? कथं ‘नेदं रजतम्’ इत्यत्रापरोक्षतया
प्रतिभासमाने रजताभावे ‘नेदं लौकिकम्’ इति तद्धर्मतया लौकिकत्वाभावो-
ऽवसीयते ? न ह्यप्रतिभासमाने धर्मिणि तद्धर्मतया रूपरसादयोऽवभासन्ते । ननु
‘नेदं रजतम्’ इत्यभावोऽपि रजतधर्मतयैवावभासते, न भावमात्रधर्म-
तया; कथं चानवभासमाने तस्मिन् तद्धर्मावगतिः ? उच्यते—यत्पूर्वं प्रतिपन्न-
मपरोक्षधर्मतयैव रजतम्, इदानीं च स्मर्यते तदवच्छिन्नोऽभावोऽपरोक्षवस्तुधर्मतया
प्रतीयते ‘नेदं रजतम्’ इति । तच्चापरोक्षम् ‘इदम्’ इति बाधकप्रत्ययेऽवभासत
<pb n="053"/>
एव; न तु प्रतिषेध्यप्रतिषेधयोर्धर्मधर्मिभावोऽस्ति शुक्लपटयोरिव, विरोधात् ।
अप्रसक्तस्यानुप्रतिषेधो नास्तीति स्मृतौ तत् प्रसक्तमेव । न त्वत्रापरोक्षरजतधर्मतया
लौकिकत्वं प्रतिपन्नमिदानीं च स्मर्यते । न चापरोक्षतया रजतमवभासते येन
तद्धर्मतया लौकिकत्वाभावोऽवसीयेत । अथ पूर्वमपरोक्षरजतधर्मतयावभासित-
स्यैव लौकिकत्वस्येदानीमपरोक्षतयावभासमाने रजते लौकिकत्वाभावस्तद्धर्मतया-
वसीयते ‘नेदं रजतं लौकिकम्’ इति वा; तर्ह्यलौकिक लौकिकत्वेनाभासितमिति
सुदूरमपि गत्वा विपर्ययज्ञानान्न मुच्यामह इति विपरीतख्यातौ च सत्यां बोधकत्वा-
तिप्रसक्तिः विज्ञानाकारता च न निरस्ता स्यात् । तद्वरं प्रतिभासानुगुणैव विपर्ययाव-
गतिरभ्युपगन्तव्या । तस्मान्नायं विभागः प्रतिभासनिमित्तकः, नापि रजतव्यवहार-
सदसद्भावनिमित्तकः; कुतः ? अलौकिकेऽपि रजते स्वप्नावस्थायामप्यसकृदर्थक्रिया-
दर्शनात्, जाग्रदवस्थायामपि कूटजयतुङ्गादिषु; लौकिकेऽपि चोत्पन्नविनष्टे घटे
घटव्यवहाराभावात् । अपि च ये तावद्रजतव्यवहारं न प्रत्याययन्ति, ते रजता-
भावं प्रतिपद्यन्ते, न पुनरलौकिकत्वम् । अलौकिकत्वावगमाद्रजतव्यवहारनिवृत्तौ
सत्यामितरेतराश्रयत्वम्—अलौकिकत्वाद्रजतव्यवहारनिवृत्तिः रजतव्यवहारनिवृत्तौ
च सत्यामलौकिकत्वमिति । लोकसंमताच्च रजताद् विलक्षणमिदमलौकिकसंज्ञकं
रजतम्, तद्यदि स्वप्रतिभासोत्पत्तिकाले वैलक्षण्येनावभासते तदा ‘नेदं रजतम्,
न लौकिकम्’ इति बाधकप्रत्ययोत्पत्तिः प्राप्नोति, तथात्वेनैवावभासितत्वात् ।
अथावैलक्षण्येनैवावभासितम्, तदा विलक्षणमविलक्षणत्वेनावभासितमिति विपरीत-
ख्यातिः । अथोभयधर्मरहितं धर्मिमात्रमवभासितम्, तथापि ‘नेदं लौकिकम्’ इति
बाधकप्रत्ययानुत्पत्तिस्तदवस्थैव । प्रमाणाप्रमाणव्यवहारश्च लौकिकानां निर्निबन्धन
एव स्यात् । तस्मादलमनया संवित्परामर्शवादिनः प्रतिभास<sup id="fnref:23"><a href="#fn:23" class="footnote-ref" role="doc-noteref">23</a></sup>शून्योपपत्त्यूहनिकया ।
तस्मादयमर्थः—प्रत्यक्षादीनां प्रमाणानामन्वयव्यतिरेकाभ्यामर्थाविसंवादित्वं प्रामा-
ण्यमवगम्यते, न बोधकत्वमात्रम् । तथाहि—सत्यपि बोधकत्वे यत्राविसंवा-
दित्वं नास्ति, तत्राप्रामाण्यम् यथा शुक्तिकायां रजतज्ञानस्य; विनापि बोधकत्वं
यत्रार्थाविसंवादित्वमस्ति, तत्र प्रामाण्यम् यथाग्नौ धूमस्य; तस्य ज्ञानहेतव एवो-
त्पादकाः । ननु ज्ञानहेतवः प्रमाणाप्रमाणसाधारणाः; सामग्र्यन्तरजन्योऽयमंशः;
सामग्र्यन्तरं च गुणसहितमिन्द्रियम्; तदुक्तम् “इन्द्रियादिगुणाः” इति; शब्दे
चाप्तप्रणीतत्वं कारणगुणत्वेन व्यवहारादवगतम्; वेदे तदभावादप्रामाण्यम्,</p>
<pb n="054"/>
<p>तदुक्तम्-“ततश्च पुरुषाभावात्” इति । तदसत्, सामग्र्यन्तराभावात्, विधि-
मुखेन कार्यमुखेन वा गुणानामप्रतीतेः; इन्द्रियादिस्वरूपमेव ह्यन्यनिरपेक्षमर्थावि-
संवादिज्ञानोत्पादकम्, अञ्जनादीनां च दोषापगमे व्यापारः, न गुणाधाने । ननु
इन्द्रियादिस्वरूपमप्रामाण्येऽप्यस्त्येव । सत्यम्; दोषसमवधाने तु सामग्र्यन्तराद्
विलक्षणकार्योत्पत्तिः । उक्तं च भाष्ये “तदन्तर्गतो दोषो मिथ्याभावस्य हेतुः”
इति । अथैवं कस्मान्न भवति—इन्द्रियादिस्वरूपमेवान्यनिरपेक्षं व्यभिचारिज्ञानो-
त्पादकम् ? गुणसमवधाने तु सामग्र्यन्तरमर्थाविसंवादिज्ञानोत्पादकम् ? कार्यं हि
गुणदोषयोः सद्भावे प्रमाणम्; तदेवमप्युपपद्यत एव । सत्यमेवम्, अन्वय-
व्यतिरेकाभ्यां तु विज्ञानोत्पादकमेव त्रैरूप्यानुमानादौ प्रामाण्योत्पादकं दृष्टम् ।
प्रत्यक्षेऽपि तत्सम्भवात् तदेवोत्पादकम्, अर्थान्तरपरिकल्पनायां प्रमाणाभावात्;
विपर्ययज्ञानरूपं तु कार्यमिन्द्रियादिस्वरूपादनुत्पद्यमानं सामग्र्यन्तरं कल्पयतीत्यनव-
द्यम् । सामग्र्यन्तरनिषेधपरतां चास्य श्लोकस्य दर्शयिष्यति तत्र तत्र प्रदेशे
स्वयमेव “प्रामाण्यं तत्र गुणतो नैव स्यात्” इत्यादौ । ज्ञानोत्पादकस्यैव प्रामा-
ण्योत्पादकत्वं दर्शयिष्यती—</p>
<p>“चोदनाजनिता बुद्धिः प्रमाणं दोषवर्जितैः ।<br>
करणैर्जन्यमानत्वाल्लिङ्गाप्तोक्त्यक्षबुद्धिवत् ॥</p>
<p>प्रत्ययोत्पादहेतुत्वात्&hellip;&hellip;..॥”  इत्यादौ ।</p>
<p>भाष्यकारोऽपि दोषापगमे संप्रतिपत्तिं वदन् विज्ञानहेतव एव प्रामा-
ण्यस्योत्पादका इति कथयति । इतरथा ह्येवमवक्ष्यत्—गुणसमवधाने संप्रतिपत्ति-
दर्शनात्—इति “तदन्तर्गतो दोषो मिथ्याभावस्य हेतुः” इतिवत् । तत्सिद्धौ
च ज्ञानहेतूनां प्रामाण्योत्पादकत्वसम्भवात् सिद्धं वेदेऽपि प्रामाण्यम् । तत्र
“स्वतः सर्वप्रमाणानाम्” इति पूर्वार्द्धेन विज्ञानहेतूनां प्रामाण्येऽपि व्यापार इति
प्रतिज्ञातम्; उपरितनेन सामग्र्यन्तराभावस्तत्र हेतुरुक्तः; “न हि स्वतोऽसती
शक्तिः कर्तुमन्येन” विज्ञानसामग्र्यतिरिक्तेन “शक्यते” इति । श्लोके चात्मीय-
वाचकः स्वशब्द इति । अथवा इन्द्रियादिसामग्रीमात्रजन्यो बोधविशेष एव
प्रमाणम् । यदाह—“दोषापगमे संप्रतिपत्तिदर्शनात्” इति । संप्रतिपत्ति-</p>
<pb n="055"/>
<p>आत्मलाभे हि भावानां कारणापेक्षिता भवेत् ।<br>
लब्धात्मनां स्वकार्येषु प्रवृत्तिः स्वयमेव तु ॥ ४८ ॥</p>
<p>शब्देन बोधविशेषमाह । स एव हि बोध्ये प्रमाणम्; तदपेक्षमेव चात्मनो
बोद्धृत्वम् । स एव हि विषयं समर्थयति, अन्वयव्यतिरेकाभ्यामव्यभिचारितापि
तमेवोत्पादयन्ती प्रमाणम् । तस्यैव चानेन सामग्र्यन्तरनिषेधेनोत्पत्तौ गुणापेक्षित्वं
निरस्तम् । तदुक्तम् “न हि स्वतोऽसतस्तस्य कुतश्चिदपि सम्भवः” इति । यत्तु
उत्पत्तौ प्रतिभासाविशेषादपवादाशङ्कायामप्रामाण्याशङ्का, तां प्रत्यक्षादिषु निराक-
रिष्यामः “दोषज्ञाने त्वनुत्पन्ने” इत्यत्र । अपौरुषेये तु वेदे स नास्त्येवेति
वक्ष्यामः—</p>
<p>“तत्रापवादनिर्मुक्तिर्वक्त्रभावाल्लधीयसी ।<br>
वेदे तेनाप्रमाणत्वं नाशङ्कामधिरोहति ॥”   इति ।</p>
<p>इति तत्त्वाविवेकोत्थत्रासगद्गदया गिरा ।<br>
जल्पतां नास्ति मर्यादा दिक् तु तावत् प्रदर्शिता ॥</p>
<p>ननु गृहीतमव्यभिचाराख्यं प्रामाण्यं स्वकार्यं करोति । अर्थक्रियासंवादि-
तया च तद् गृह्येत । तस्याश्च वेदेऽसत्त्वात् प्राप्तं पुनरप्यप्रामाण्यमित्यप्रामाण्य-
माशङ्क्याह—<strong>आत्मलाभ इति</strong> । नैव हि प्रमाणं स्वकार्ये स्वग्रहणमरेक्षते,
अगृहीतप्रामाण्यादपि विज्ञानाद् विषयपरिच्छेदसिद्धेः । ननु न परिच्छेदमात्रं
प्रमाणकार्यम्, अप्रमाणादप्युपपत्तेः; परिच्छित्तिविशेषं तु नागृहीतप्रामाण्यं विज्ञानं
जनयति, प्रागर्थक्रियासंवादात् प्रमाणेतरकृतपरिच्छेदविशेषानुपलब्धेः । उच्यते-
न ग्रहणोत्तरकालमुत्पत्त्यवस्थातः परिच्छित्तेर्विशेषोऽवभासत इति परिच्छित्तिमात्र-
मेव प्रमाणकार्यम् । तस्मात् प्रमाणमुत्पत्तावेव विज्ञानहेतूनपेक्षते, नोत्पन्नं
स्वकार्येषु स्वग्रहणम् । तदनेन श्लोकद्वयेन स्वोत्पत्तौ स्वकार्ये च सामग्र्यन्तरं
स्वग्रहणापेक्षता च निरस्ता । अपेक्षाद्वयरहितं च प्रमाणं स्वत इत्युच्यते ।
तदिदमुक्तम्—</p>
<pb n="056"/>
<p>जातेऽपि यदि विज्ञाने तावन्नार्थोऽवधार्यते ।<br>
यावत् कारणशुद्धत्वं न प्रमाणान्तराद् भवेत् ॥ ४९ ॥</p>
<p>तत्र ज्ञानान्तरोत्पादः प्रतीक्ष्यः कारणान्तरात् ।<br>
यावद्धि न परिच्छिन्ना शुद्धिस्तावदसत्समा ॥ ५० ॥</p>
<p>तस्यापि कारणेऽशुद्धे तज्ज्ञानस्याप्रमाणता ।<br>
तस्याप्येवमितीत्थं तु <sup id="fnref:24"><a href="#fn:24" class="footnote-ref" role="doc-noteref">24</a></sup>न किञ्चिद्व्यवतिष्ठते ॥ ५१ ॥</p>
<p>यदा स्वतः प्रमाणत्वं तदान्यो नैव मृग्यते ।<br>
निवर्तते हि मिथ्यात्वं दोषाज्ञानादयत्नतः ॥ ५२ ॥</p>
<p>“तत् प्रमाणं बादरायणस्यानपेक्षत्वात्” इति ॥</p>
<p>एवं स्वतः प्रामाण्यमभिधायेदानी परतः प्रामाण्ये दूषणमाह-<strong>जातेऽपीति</strong>
श्लोकत्रयेण । यद्यव्यभिचाराख्यं प्रामाण्यमगृहीतं स्वकार्यं न करोतीत्युच्यते, तदा
कार्यानुत्पत्तिप्रसङ्गः, अव्यभिचारस्यैव ग्रहीतुमशक्यत्वात्; न ह्यपरिच्छिन्ने सम्ब-
न्धिनि तत्राव्यभिचारिलक्षणः सम्बन्धः शक्यो ग्रहीतुम्, सम्बन्धिग्रहणपुरःसरत्वात्
सम्बन्धप्रतीतेः । न चायमप्रतीतसम्बन्धो बोधमात्रादर्थं प्रत्याययतीत्यान्ध्यमशेषस्य
जगतः । अथ गृहीत्वार्थं सम्बन्धग्रहणम्, एवं सत्यर्थग्रहणमपि गृहीताव्यभि-
चाराज्ज्ञानादिति प्राप्तोऽन्योन्यसंश्रयः । अथार्थक्रियातो घटं प्रतिपद्य घटज्ञानस्य
तत्राव्यभिचारो गृह्यत इति चेत्, नार्थक्रिया घटमवगमयति, घटाभावेऽपि भावात् ।
तत्साध्या तं गमयतीति चेन्न, अनवगते घटे तत्साध्यत्वस्यैवाग्रहणात् । अवगते
तु पूर्वं प्रामाण्यग्रहणाद् घटे किमुत्तरकालं प्रामाण्यग्रहणेन ? न चैवं सति सम्यग्-
ज्ञानपूर्विका प्रवृत्तिः स्यात् । अथैकस्मिन् विज्ञानेऽर्थग्रहणोत्तरकालं प्रामाण्यमव-
गम्य ज्ञानान्तरे तथाविधकारणदर्शनात् प्रामाण्यमनुमाय ततः प्रवर्तत इति चेन्न,
आलम्बनस्यापि कारणत्वेन तथाविधग्रहणे पूर्ववत् प्रसङ्गात् । न च कतिपय-
कारणतथाविधत्वेन कार्यतथाविधत्वम्, भस्मधूमाभ्यामनैकान्तिकत्वात् । नापि
कारणगुणावधारणपूर्वकमव्यभिचारित्वग्रहणम्, अनवस्थाप्रसङ्गादिति श्लोकत्रय-
स्यार्थः ॥</p>
<pb n="057"/>
<p>तस्माद्बोधात्मकत्वेन प्राप्ता बुद्धेः प्रमाणता ।<br>
अर्थान्यथात्वहेतूत्थदोषज्ञानादपोद्यते ॥ ५३ ॥</p>
<p>अप्रामाण्यं त्रिधा भिन्नं मिथ्यात्वाज्ञानसंशयैः ।<br>
वस्तुत्वाद् द्विविधस्यात्र सम्भवो दुष्टकारणात् ॥ ५४ ॥</p>
<p>अविज्ञाने तु दोषाणां व्यापारो नैव विद्यते ।<br>
कारणाभावतस्त्वेव तत्सिद्धं नस्त्वदुक्तिवत् ॥ ५५ ॥</p>
<p>दोषतश्चाप्रमाणत्वे स्वतःप्रामाण्यवादिनाम् ।<br>
गुणज्ञानानवस्थावन्न दोषेषु प्रसज्यते ॥ ५६ ॥</p>
<p>ननु स्वतःप्रामाण्यवादिनोऽप्यपवादकदोषग्रहणे समानैवानवस्थेत्याशङ्क्याह
—<strong>यदेति</strong> । न तावत् <sup id="fnref:25"><a href="#fn:25" class="footnote-ref" role="doc-noteref">25</a></sup>प्रामाण्यं स्वोत्पत्तौ स्वकार्ये वा किञ्चिदपेक्षत
इत्युक्तम् । नापि मिथ्यात्वनिवृत्तौ दोषाभावग्रहणापेक्षा, दोषज्ञानानुत्पत्तेरयत्न-
सिद्धत्वाद्दोषाभावस्य । ननु नानुपलब्धिमात्रादभावः सिद्ध्यति, तस्य दोषसद्भा-
वेऽपि मिथ्याज्ञानेषु भावादनैकान्तिकत्वात् । तस्माद्दोषाभावावधारणज्ञानमपेक्ष-
णीयम्; तदपि ज्ञानान्तरावधारितदोषाभावं प्रमाणम्; तदप्येवमित्यनवस्था ।
उच्यते-यत्र तावद्रजतविज्ञान उत्पन्ने सत्यनन्तरं दोषज्ञानमुत्पद्यते, तत्र तावन्ना-
स्त्येवानवस्था, दोषाणां कार्यद्वारेणावगमात् । यत्र तु नोत्पद्यते बाधः, तत्र
दोषाशङ्का न कार्येति परिहारं वक्ष्यति—“दोषज्ञाने त्वनुत्पन्ने” इत्यादिना ।
भवतु प्रत्यक्षादिषु दोषाशङ्का, अपौरुषेयत्वाद्वेदे सा नास्त्येव ॥</p>
<p>ननु यदि परिच्छित्तिः प्रमाणकार्यम्, तदेव च बोधात्मकत्वं प्रामाण्यम्,
तदा शुक्तिकायामपि रजतज्ञानं प्रमाणं प्राप्तमित्याह—<strong>तस्मादिति</strong> ॥</p>
<p>यत् पुनरिदमुक्तम् “अप्रामाण्यमवस्तुत्वान्न स्यात् कारणदोषतः” इति,
तत्राह—<strong>अप्रामाण्यमिति</strong> श्लोकद्वयेन । सन्देहविपर्यययोर्वस्तुत्वेन “अवस्तु-
त्वात्” इत्ययमसिद्धो हेतुः । अनुत्पत्तौ तत्सिद्धसाध्यतेति श्लोकद्वयस्यार्थः ।
तस्मादप्रामाण्यमुत्पत्तौ विज्ञानानां सामग्रीतः सामग्र्यन्तरमपेक्षते । उक्तं चैतत्
—“तदन्तर्गतो दोषो मिथ्याभावस्य हेतुः” इति ॥</p>
<p>स्वकार्ये च दोषावधारणपूर्वकं स्वग्रहणमपेक्षते; न चानवस्था, प्रमाणेन
दोषाणां ग्रहणात्; तच्च स्वत इति स्थितम्; तदाह—<strong>दोषत इति</strong> ॥</p>
<pb n="058"/>
<p>साक्षाद्विपर्ययज्ञानाल्लघ्व्येव त्वप्रमाणता ।<br>
पूर्वाबाधेन नोत्पत्तिरुत्तरस्य हि सिद्ध्यति ॥ ५७ ॥</p>
<p>“अर्थान्यथात्वहेतूत्थदोषज्ञानादपोद्यते” इत्युक्तम्; कथं पुनरयमर्था-
न्यथात्वज्ञानेन पूर्वस्य बाधः ? न तावन्नाशः, सर्वज्ञानानां विनाशादप्रामाण्य-
प्रसङ्गात् । नापि कार्यप्रतिबन्धः, अर्थपरिच्छेदस्य बलादुत्पद्यमानत्वात् । न च
संस्कारोच्छेदः, बाधकप्रत्ययोत्पत्तावपि तत्कार्यस्मरणदर्शनात् । नापि सहानव-
स्थानम्, सर्वज्ञानसाधारणत्वात् । नापि फलापहारः, प्रमाणस्याबाधितत्वात्;
इतश्च, नोत्तरेण पूर्वस्य बाधः; न हि तत् पूर्वस्य मिथ्यात्वमवगमयति, अर्थान्तर-
विषयत्वात् । स्यादेतत् ‘नैतदेवम्’ इति पूर्वप्रत्ययगृहीतार्थाभावग्राहकतयोपरित-
नस्य बाधकत्वमिति । तदनुपपन्नम्; यदि तावत् कालान्तरेऽभावं गृह्णाति, ततो
विरोधाभावान्न बाधः । अथ प्रतिभास<sup id="fnref:26"><a href="#fn:26" class="footnote-ref" role="doc-noteref">26</a></sup>मानस्यैव, तथापि सदसद्भावयोरेकस्मिन्
काले प्रतिभासमानत्वेन विरोधाभावादुभयाकारतैवास्तु, न बाधः । न चोत्तरं
प्रत्यक्षं पूर्वगृहीतस्यैवार्थस्याभावग्राहकम्, तस्य भावविषयत्वात् । न चोत्तरम-
भावाख्यमेव प्रमाणम्, पूर्वस्य सद्भावग्राहिणो विद्यमानत्वात् । सदुपलम्भकप्रमाण-
प्रत्यस्तमये सति तस्योदयः, न तु पूर्वस्मिन् प्रमाणज्येष्ठे प्रत्यक्षे सति । पूर्वस्य
प्रत्यक्षाभासत्वेनायमदोष इति चेन्न, इतरेतराश्रयत्वात् । न हि प्राक्तनस्यान्यद-
प्रामाण्ये कारणमित्याशङ्क्याह—<strong>साक्षादिति</strong> । तत्र साक्षादिति विषयैकत्वमाह ।
विपर्ययज्ञानादिति विरोधम् । लध्व्येवेत्यविचारितसिद्धतामस्य दर्शयति ॥</p>
<p>सर्वथा ‘नैतदेवम्’ इति ज्ञान उत्पन्ने सति पूर्वज्ञाननिबन्धनो व्यवहारो
निवर्तते । प्रवृत्तिश्च फलं प्रमाणानाम् । प्रवृत्त्याख्यफलापहारश्च बाधः । किं
पुनरनेन कुर्वता तत् कृतमिति चेत्, उच्यते—तच्चेत् कृतम्, किं कार्यान्तरेण ?
इतरथा हि तदपि किं कुर्वतानेन कृतं स्यात् ? काष्ठादीनां तु तथा दर्शनात्
परमकार्येऽवान्तरकार्यान्तराश्रयणम्; यत्र च तथा दर्शनं नास्ति, तत्र नैव तदा-
श्रयणम् । <sup id="fnref1:26"><a href="#fn:26" class="footnote-ref" role="doc-noteref">26</a></sup>अथावान्तरकार्याश्रयणेऽवान्तरकार्याश्रयणं पूर्वविज्ञानगृहीतार्थाभाव-
ग्राहकतया चेति प्रक्रिया, तत्रैतत् स्याद् द्वयोः परस्परविपरीतार्थग्राहकत्वे सति
कथमुत्तरस्यैव बाधकत्वमित्याशङ्क्याह—<strong>दुष्टेति</strong> । यद्यपि दोषज्ञानं दोषविषयत्वेन</p>
<pb n="059"/>
<p>दुष्टकारणवोधे तु सिद्धेऽपि विषयान्तरे ।<br>
अर्थात्तुल्यार्थतां प्राप्य बाधो गोदोहनादिवत् ॥ ५८ ॥</p>
<p>तत्र दोषान्तरज्ञानं बाधधीर्वा परा न चेत् ।<br>
तदुद्भूतौ द्वितीयस्य मिथ्यात्वादाद्यमानता ॥ ५९ ॥</p>
<p>स्वत एव हि तत्रापि दोषज्ञानादमानता ।<br>
दोषज्ञाने त्वनुत्पन्ने <sup id="fnref:27"><a href="#fn:27" class="footnote-ref" role="doc-noteref">27</a></sup>नाशङ्का निष्प्रमाणिका ॥ ६० ॥</p>
<p>पूर्वस्माद्भिन्नविषयम्, तथापि दोषाणामयथार्थज्ञानहेतुत्वात्तज्ज्ञानादन्यथात्वमर्थस्य,
पूर्वज्ञानात्तथात्वमिति एकार्थत्वमस्तीति विरोधः, यथा क्रत्वर्थपुरुषार्थत्वेन भिन्न-
विषययोरपि चमसगोदोहनयोरवान्तरव्यापारैक्येन बाध्यबाधकभावः ॥</p>
<p>इदानीम् “अर्थान्यथात्वहेतूत्थदोषज्ञानादपोद्यते” इत्यस्योत्सृष्टस्यापवाद-
माह—<strong>तत्र दोषान्तरज्ञानमिति</strong> ॥</p>
<p>नन्वेवं सति तृतीयविज्ञानादस्य प्रामाण्यमिति परतः प्रामाण्यमित्याशङ्क्याह
—<strong>स्वत एव हि</strong>त्यर्धेन । नन्वेवं तर्हि निश्चितस्यापि विज्ञानस्य बाध्यमानतया
व्यभिचारस्यापि दृष्टत्वादित्याशङ्कायामाश्वासो न युक्तः; यत्राप्यधुना दोषज्ञानं
नोत्पद्यते, तत्रापि कालान्तरादिषु कदाचिदुत्पद्यत इत्याशङ्क्याह—<strong>दोषज्ञान</strong>
इत्यर्धेन । अयमभिप्रायः—<sup id="fnref:28"><a href="#fn:28" class="footnote-ref" role="doc-noteref">28</a></sup>यत्तावदुभयकोटिसंस्पर्शितया अनवधारितैकान्तिकं
विज्ञानमुत्पद्यते, तस्य युक्तमप्रामाण्यम् । यत् पुनः ‘इदमित्थम्’ इति वस्तुतथा-
त्वनिश्चायकमुत्पद्यते, न च बाधकप्रत्ययः, कारणदोषज्ञानं वा; तत्रेयमाशङ्का
क्वचिद्व्यभिचारदर्शनात् ‘अन्यथाभावः स्यात्’ इति न युक्ता विवेकिना कर्तुम् ।
कथं हि ‘तथा’ इति संप्रत्ययादवगम्यमानोऽर्थः अन्यथैव, अन्यथापि वा स्यात्-
इत्याशङ्कां विवेकी कुर्यात्, प्रतीतिविरोधात् ? नन्वेवं सति कारणदोषज्ञानादपि
मिथ्यात्वाशङ्का न प्राप्नोति, प्रतीतिविरोधादेव । उच्यते—नास्माभिः कारणदोष-
ज्ञानात् संशय उत्पाद्यते; किं तर्हि ? कारणदोषज्ञानात् सर्वेषामेव प्रमाणभूतात्</p>
<pb n="060"/>
<p>एवं त्रिचतुरज्ञानजन्मनो नाधिका मतिः ।<br>
प्रार्थ्यते तावदेवैकं स्वतःप्रामाण्यमश्नुते ॥ ६१ ॥</p>
<p>संशयः प्रत्यात्मसिद्ध एव । यत्त्वनुत्पन्न एव संशयः क्वचिद्व्यभिचारदर्शनात् बला-
दुत्पाद्यते, अत्र प्रतीतिविरोधः ॥</p>
<p>नन्वेवं सति बाधकस्यापि बाधकान्तरदर्शनात् का परिनिष्ठेत्याशङ्क्याह—
<strong>एवं त्रिचतुरेति</strong> ॥</p>
<p>सैषा प्रक्रिया—ननु भवतु दोषादप्रामाण्यम्, तथापि शब्द एव चोदना
ज्ञाने दुष्टं कारणम्; ते हि स्वसामर्थ्यमनुरुध्यमानास्तिरस्कृतान्यार्थानयथार्थान्
प्रत्ययान् जनयन्ति ‘अङ्गुल्यग्रे हस्तियूथशतमास्ते’ इति । अतोऽनपेक्षितार्थ-
ज्ञानजननस्वभावत्वादर्थासंस्पर्शिनः शब्दा इति । ननु चक्षुरादयोऽपि हि विपर्यय-
ज्ञानं जनयन्त्येव, न चार्थासंस्पर्शिनः । नैतदेवम्; इन्द्रियदोषा विपर्ययज्ञानहेतवः,
नेन्द्रियम्; शब्देऽपि वक्तृदोषाः सङ्क्रान्ता विपर्ययस्य कारणमिति चेन्न, आप्त-
प्रयुक्तादप्यङ्गुल्यग्रादिवाक्यात् प्रत्ययोत्पत्त्यविशेषात् । नन्वाप्ता नेदृशानि वाक्यानि
प्रयुञ्जते, प्रयुञ्जाना वानाप्ताः स्युः । नैतत् सारम् । एवमपि वक्तृदोषाणा-
मयथार्थज्ञानकारणत्वासिद्धिः, व्यतिरेकासिद्धेः । यदि हि वक्तृदोषाभावे सत्य-
प्यर्थशून्यान्यपि वाक्यानि प्रयुञ्जीरन्, न चायथार्थप्रत्ययान् वुर्युः, ततोऽन्वय-
व्यतिरेकाभ्यां वक्तृदोषाजत्वात् शाब्दस्य स्यात् । यदा तु <sup id="fnref:29"><a href="#fn:29" class="footnote-ref" role="doc-noteref">29</a></sup>पुनरनाप्तत्वाभावेऽ-
मीषामप्रयोगः, तत् किं शब्दाभावादयथार्थज्ञानानुत्पत्तिः, आहोस्विद् दोषा-</p>
<p><sup id="fnref:30"><a href="#fn:30" class="footnote-ref" role="doc-noteref">30</a></sup>भावादिति सन्दिग्धो व्यतिरेकः । शब्दे तु निश्चितः, सत्यपि दोषे शब्दानुच्चारणे
मिथ्याज्ञानानुत्पत्तेः । न चाप्तत्वमीदृग्वाक्यप्रयोक्तृत्वेन विरुध्यते, तथाविधशब्दो-
च्चारणे सत्यप्याशयदोषाभावादनाप्तत्वायोगात् । तथा हि—आप्तोऽपि कस्मै
चिदुपदिशति—न त्वया अननुभूतार्थं वाक्यं प्रयोक्तव्यम् यथा अङ्गुल्यग्रादि-
वाक्यम्; यानि वञ्चकमतिकल्पितानि तथावाक्यानि विनोदसुखार्थानि <q>गन्धमाद-
नादि</q>वर्णकवदाप्तैरेव प्रयुज्यन्ते, तत्राप्याशयदोषाभावादनाप्तत्वं नास्ति; जायते च
तेभ्योऽनपेक्षितार्थतत्त्वबुद्धिः; शब्दस्यैवैष महिमा, न वक्तृदोषाणामित्यत्र<sup id="fnref1:29"><a href="#fn:29" class="footnote-ref" role="doc-noteref">29</a></sup> निश्चयः ।</p>
<pb n="061"/>
<p>शब्दे दोषोद्भवस्तावद्वक्त्रधीन इति <sup id="fnref:31"><a href="#fn:31" class="footnote-ref" role="doc-noteref">31</a></sup>स्थितम् ।<br>
तदभावः क्वचित्तावद् गुणवद्वक्तृकत्वतः ॥ ६२ ॥</p>
<p>तद्गुणैरपकृष्टानां शब्दे सङ्क्रान्त्यसम्भवात् ।<br>
यद्वा वक्तुरभावेन न स्युर्दोषा निराश्रयाः ॥ ६३ ॥</p>
<p>अपि च, बाधकप्रत्ययोत्पत्तावपि शब्दो मिथ्याज्ञानं जनयत्येव । अतोऽर्थासंस्पर्शी
शब्दः । तदुक्तम्—</p>
<p>“विकल्पयोनयः शब्दा विकल्पाः शब्दयोनयः ।<br>
तेषामन्योन्यसम्बन्धो नार्थान् शब्दाः स्पृशन्त्यमी ॥”</p>
<p>इत्याशङ्क्याह—<strong>शब्दे दोषोद्भव इति श्लोकद्वयेन</strong> । अयमभिप्रायः—अयथार्थ-
ज्ञानजनकत्वं दुष्टत्वम्; तच्च बाधकप्रत्ययादवसेयम्; वेदे च तस्याभावात् कुतो-
ऽर्थासंस्पर्शिता ? ननु लोक एवाङ्गुल्यग्रादिवाक्यदर्शनेन—य एव लौकिकाः
शब्दास्त एव वैदिकाः इति सा वेदेऽपि स्यात् । तदनुपपन्नम्; द्विविध एव
लौकिकः शब्दः—आप्तप्रणीतोऽनाप्तप्रणीतश्च । तत्राप्तवाक्यं नैव विपर्ययज्ञान-
मुत्पादयति; अनाप्तवाक्येऽपि वक्तृदोषाः सङ्क्रान्ता विपर्ययज्ञानहेतवः, न शब्द-
रूपम् । ननु चाप्तप्रयुक्तादप्यङ्गुल्यग्रादिवाक्याद्विपर्ययज्ञानोत्पत्तिदर्शनाच्छब्दस्यैवैष
महिमा, न वक्तृदोषाणाम् । तदनुपपन्नम्, आप्तरेवंविधवाक्याप्रयोगात् ।
यत्त्वातोऽपि कस्मैचिदुपदिशतीत्युक्तम्, तत्र निषेधपरत्वेन यथार्थतैव । <sup id="fnref:32"><a href="#fn:32" class="footnote-ref" role="doc-noteref">32</a></sup>न त्वेवं-
विधस्य वाक्यैकदेशस्याप्युच्चारणं कार्यमित्युदाहरणविवक्षायामितिकरणावच्छिन्नस्य
शब्दपरत्वेनोपादानम्; अर्थवत्त्वे तु निषेधवाक्यतैव न स्यादिति । अपि च
अन्विताभिधानवादिन एष दोषः । अभिहितयोरपेक्षादिष्वन्वये अङ्गुल्यग्रादिषु
कुतोऽन्वयः ? अवगतिभ्रमस्तु सामान्यतोदृष्टनिबन्धनः । <sup id="fnref:33"><a href="#fn:33" class="footnote-ref" role="doc-noteref">33</a></sup>नटादिकुपुरुषदोषकृतं
वितथत्वम् । शब्दनिबन्धने तु सर्वदा वितथत्वप्रसङ्गात् । तदुक्तम् “तत्तथ्यमेव
भवति” इति । न चेदमपि पुरुषगुणकृतम्, वक्ष्यति “गुणेभ्यो दोषाणामभावः”
इति ॥</p>
<pb n="062"/>
<p>पौरुषेये द्वयं दृष्टं दोषाभावो गुणास्तथा ।<br>
प्रामाण्यं तत्र गुणतो नैव स्यादित्युदाहृतम् ॥ ६४ ॥</p>
<p>तस्माद् गुणैभ्यो दोषाणामभावस्तदभावतः ।<br>
अप्रामाण्यद्वयासत्त्वं तेनोत्सर्गोऽनपोदितः ॥ ६५ ॥</p>
<p>प्रत्ययोत्पत्तिहेतुत्वात् प्रामाण्यं नापनीयते ।<br>
दोषाभावो गुणेभ्यश्चेन्ननु सैवास्थितिर्भवेत् ॥ ६६ ॥</p>
<p>ननु शब्दोच्चारणमात्र एव पुरुषाणां व्यापारः; तच्च आप्तानाप्तयोस्तुल्यम्;
अर्थप्रतिपत्तिस्तु शब्दनिबन्धनैवेति तद्विपर्यये शब्दस्यैव व्यापारः, न वक्तृदोषा-
णाम् । उच्यते—विपर्ययज्ञानोत्पत्तेर्यावता तद्भावभावित्वमवगम्यते तावता तत्र
व्यापारः; सा च शब्दोच्चारणसन्निधानेऽप्यनाप्त<sup id="fnref:34"><a href="#fn:34" class="footnote-ref" role="doc-noteref">34</a></sup>प्रयोक्तृकतां विना न दृष्टेति शब्द-
वत्तदवगमस्यापि व्यापारः; तदभावश्च पौरुषेयेषु गुणवद्वक्तृकत्वेन; चोदनायां
तु पुरुषाभावादेवेति श्लोकद्वयस्यार्थः ॥</p>
<p>भवतु प्रत्यक्षादिषु विज्ञानोत्पादकसामग्रीव्यतिरेकेण गुणानामभावात् स्वतः
प्रामाण्यम्; शब्दे तु विज्ञानोत्पादकसामर्थ्यातिरेकेण दोषवदाप्तप्रणीतत्वगुणसद्भा-
वात् तस्य च प्रामाण्येन सह तद्भावभावित्वदर्शनात् परतः प्रामाण्यम्, तदभावाच्च
चोदनायामप्रामाण्यम्; प्रत्यक्षादिषु स्वतः प्रामाण्यप्रतिपादनमनुपयोगीत्याशङ्क्याह-
<strong>पौरुषेये द्वयमिति</strong> । अयमभिप्रायः—प्रत्यक्षादिषु विज्ञानोत्पादकस्यैव प्रामाण्यो-
त्पादकत्वे प्रतिपादिते वेदेऽपि तत्सद्भावात् तत एव प्रामाण्यं युक्तमिति प्रत्यक्षादिषु
स्वतः प्रामाण्यप्रतिपादनमुपयोगि ॥</p>
<p>गुणानां तु प्रामाण्येन सह तद्भावभावित्वमन्यथासिद्धमिति दर्शयन्नाह—
<strong>तस्मादिति</strong> त्रिपाद्या । औत्सर्गिकं यद्विज्ञानोत्पादकत्वं तदपि कुतोऽनपोदित-
मित्याशङ्क्याह—<strong>तेनोत्सर्गोऽनपोदितः</strong> इति ॥</p>
<p>यतः प्रत्ययोत्पत्तिः, तद्धेतुकं प्रामाण्यमित्याह—<strong>प्रत्ययोत्पत्तीत्यर्द्धेन</strong> ।
एवं तर्हि प्रामाण्यावधारण इव गुणानां दोषाभावे व्यापारे सत्यनवस्थेति
चोदयति—<strong>दोषाभाव</strong> इत्यर्धेन ॥</p>
<pb n="063"/>
<p>तदा न व्याप्रियन्ते हि ज्ञानमानतया गुणाः ।<br>
दोषाभावे तु विज्ञेये सत्तामात्रोपकारिणः ॥ ६७ ॥</p>
<p>तत्रापवादनिर्मुक्तिर्वक्त्रभावाल्लघीयसी ।<br>
वेदे तेनाप्रमाणत्वं नाशङ्कामपि गच्छति ॥ ६८ ॥</p>
<p>अतो वक्त्रनधीनत्वात् प्रामाण्ये तदुपासनम् ।<br>
न युक्तमप्रमाणत्वे कल्प्ये तत्प्रार्थना भवेत् ॥ ६९ ॥</p>
<p>ततश्चाप्ताप्रणीतत्वं न दोषायात्र जायते ।<br>
प्रयोगाणां तु सर्वेषां वक्ष्यामः प्रतिसाधनम् ॥ ७० ॥</p>
<p>एतत्परिहरति—<strong>तदेति</strong> ॥</p>
<p>प्रमाणान्तरेण विज्ञायमाना गुणाः प्रामाण्यमवतारयन्तीति युक्तानवस्था ।
दोषाभावे तु सत्तामात्रेणैवोपकुर्वन्तीति नास्त्येवानवस्था । भवतु वा प्रत्यक्षादि-
दोषाशङ्कायां कालान्तरादिषु बाधकादिप्रत्ययाशङ्का; अपौरुषेयत्वाद्वेदे नास्त्ये-
वेत्याह—<strong>तत्रेति</strong> ।</p>
<p>ननु वक्त्रभावेन आप्तप्रणीतत्वगुणसद्भावोऽपि नास्तीति कथम् “गुणेभ्यो दोषाणामभावः”
इत्याशङ्क्याह—<strong>अत</strong> इति ॥</p>
<p>न तावद् गुणाभावेन प्रामाण्याभावः; विज्ञानकरणाधीनत्वात्; तस्य च
विज्ञानकारणस्य शब्दस्य सन्निधानात् । नापि दोषभावेनाप्रामाण्यम्, वक्तुरभावेन
दोषाणामप्यभावात्; तदुक्तम्—“यद्वा वक्तुरभावेन” इति । अतश्च शब्दे
विज्ञानोत्पादकमेव प्रामाण्योत्पादकम्, नाप्तप्रणीतत्वम् । ततश्च तदभावो न
दोषाय । प्रामाण्यप्रयोजकाभावो हि अप्रामाण्यमाक्षिपति, नाप्तप्रणीतत्वाभावः ।
अत एव प्रतिसाधनान्यत्र वक्ष्यामः—“दोषवर्जितैः कारणैः जन्यमानत्वात्”
इति; प्रयोजके तु प्रत्युक्ते कुतस्तेषामवसर इति । वक्ष्यति च—“तेष्वागम-
विरुद्धत्वात्” इति; तदाह—<strong>ततश्चाप्तप्रणीतत्वमिति</strong> ॥</p>
<pb n="064"/>
<p>पौरुषेये तु वचने प्रमाणान्तरमूलता ।<br>
तदभावे हि तद् दुष्येदितरन्न कदाचन ॥ ७१ ॥</p>
<p>तेनेतरैः प्रमाणैर्या चोदनानामसङ्गतिः ।<br>
तयैव स्यात्प्रामाणत्वमनुवादत्वमन्यथा ॥ ७२ ॥</p>
<p>अन्यस्यापि प्रमाणत्वे सङ्गतिर्नैव कारणम् ।<br>
तुल्यार्थानां विकल्प्यत्वादेकं तत्र हि बोधकम् ॥ ७३ ॥</p>
<p>यत्रापि स्यात् परिच्छेदः प्रमाणैरुत्तरैः पुनः ।<br>
नूनं तत्रापि पूर्वेण सोऽर्थो नावधृतस्तथा ॥ ७४ ॥</p>
<p>सङ्गत्या यदि चेष्येत पूर्वपूर्वप्रमाणता ।<br>
प्रमाणान्तरमिच्छन्तो न व्यवस्थां लभेमहि ॥ ७५ ॥</p>
<p>यत्तु “प्रत्यक्षाद्यगतार्थत्वात्” इत्युक्तम्, तत्राह—<strong>पौरुषेय</strong> इत्यर्द्धेन ।
ननु पौरुषेयस्यापि स्वत एव प्रामाण्यमुक्तम् “पौरुषेये द्वयं दृष्टम्” इत्यत्र ।
वक्ष्यति च “तच्चेत्प्रत्ययितात्” इत्यत्र “अप्रामाण्यनिवृत्त्यर्थं दोषाभावे-
पवर्णनम्” इति । किमिदमुच्यते “प्रमाणान्तरमूलता” इति ? उच्यते—
प्रमाणानत्रमूलत्वं दोषनिरासायाह, न प्रामाण्यसिद्ध्यै; तदाह—<q>तदभावे
ही</q>त्यर्धेन ॥</p>
<p>अपौरुषेयत्वेन चोदनायाः प्रमाणान्तराभावेऽप्यनाप्तप्रणीतत्वदोषाभावेन
प्रत्यक्षाद्यगतार्थत्वे नैवाप्रामाण्यम्, प्रत्युत प्रमाणान्तरमूलत्वमनुवादकत्वादत्र
दोषायेत्याह—<strong>तेनेतरप्रमाणैरिति</strong> ।</p>
<p>यत्रापि प्रत्यक्षादौ प्रमाणान्तरं संभवति, तत्रापि न पूर्वस्येतरसंवादात्
प्रामाण्यम्; उभयोरपि तुल्यरूपत्वादेकैकमेव तत्र बोधात्मकत्वाद्विकल्पेनार्थिनं
प्रवर्तयति नैकमितरसंवादापेक्षमित्याह—<strong>अन्यस्यापीति</strong> ॥</p>
<p>पूर्वस्य सविचिकित्सत्वेन संवादापेक्षा, एवं तर्हि तत्प्रमाणमेव न भवती-
त्याह—<strong>यत्रापीति</strong> ॥</p>
<p>यस्तु संवादादस्य प्रामाण्यं मन्यते, तस्य संवादकस्यापि संवादकापेक्षित्वे
सति अनवस्थेत्याह—<strong>सङ्गत्येति</strong> ॥</p>
<pb n="064"/>
<p>कस्यचित्तु यदीष्येत स्वत एव प्रमाणता ।<br>
प्रथमस्य तथाभावे प्रद्वेषः किंनिबन्धनः ॥ ७६ ॥</p>
<p>श्रोत्रधीश्चाप्रमाणं स्यादितराभिरसङ्गतेः ।</p>
<p>ननु नैव घटज्ञानान्तरसंवादात् प्रामाण्यम्; अपि तु उदकाहरणरूप-
क्रियासंवादात्; न च तत्र संवादापेक्षा; अर्थक्रियार्थी पूर्वस्मात् प्रवर्तमानो व्यभि-
चारदर्शनेन संवादमपेक्षते, अर्थक्रियाज्ञानस्य तु पुरुषार्थत्वादुत्पन्ने तस्मिन्न
काचिदपेक्षेत्याशङ्क्याह—<strong>कस्यचित्त्विति</strong> । अर्थक्रियाज्ञानस्यापि स्वप्नावस्थायां
व्यभिचारदर्शनान्न कश्चिद् घटविज्ञानाद् विशेषः । अर्थक्रियासंवादाच्च पूर्वप्रामाण्ये
मणिप्रभायामपि मणिबुद्धिः प्रमाणं स्यात् । अनुदकार्थिनश्चोदकज्ञानमप्रमाणम-
संवादात् । कूटे विजयतुङ्गज्ञानं प्रमाणं स्यात्, कतिपयार्थक्रियादर्शनात् । कस्यां-
चिदेव घटव्यक्तावुत्पन्नेऽपि घटज्ञाने कथंचिद् दैवादर्थक्रिया न कृतेति ज्ञानमप्रमाणं
स्यात् । न च तदप्रमाणमेव, घटोत्पन्नत्वेनाविसंवादात् । उक्तं च भवद्भिः—
“प्रत्यक्षमर्थाविसंवादादेव प्रमाणम्; अविसंवादश्च तस्मादात्मलाभात्” इति ।
अघटेऽपि घटज्ञानदर्शनादर्थक्रियामन्तरेण तदुत्पन्नता कथमवगम्यत इति चेत्
अनुदकाहरणे दर्शनादपि तदुत्पन्नता कथमवगम्यते ? अपि च, अर्थक्रियाज्ञान-
मप्यर्थक्रियायां घटज्ञानवदविसंवादादेव प्रमाणम्; अविसंवादश्चार्थक्रियाजन्यत्वेन;
तत्र यथैवार्थक्रियामन्तरेण घटज्ञानस्याघटेऽपि दर्शनात् तदुत्पन्नता न शक्यावगन्तुम्,
अर्थक्रियादर्शनेन तु घटमवगम्य तदुत्पन्नतावगम्यत इति पूर्वमर्थक्रियासंवादसव्य-
पेक्षम्; तथैव स्वप्नावस्थायामनर्थक्रियायामप्यर्थक्रियादर्शनाज्ज्ञानान्तरेणावगम्यैवार्थ-
क्रियामर्थक्रियाविज्ञानस्य तदुत्पन्नतावगम्यत इत्यर्थक्रियाज्ञानस्यापि ज्ञानान्तरसंवादा-
पेक्षायां कः पूर्वापरयोर्विशेषः ? अपि च, अर्थक्रियातो घटमवगम्य घटज्ञानप्रति-
बन्धावधारणं शक्यम्; अप्रतिपन्नायां त्वर्थक्रियायां कथमर्थक्रियाज्ञानस्य प्रति-
बन्धावधारणमर्थक्रियायाम् ? न तावद् घटज्ञानमर्थक्रियामवगमयति; नापि घटोऽव-
गमयति, व्यभिचारात्; नाप्यर्थक्रियाज्ञानम्, पूर्वस्मादविशेषात्; तदपि हि प्रति-
बन्धावधारणसव्यपेक्षमेवार्थक्रियामवगमयति । तदेवं पूर्वापरयोः साम्ये सति
प्रथमस्य तथाभावपरित्यागे सिद्धान्तविषयाग्रहनिबन्धनः प्रद्वेष इति श्लोकस्यार्थः ॥</p>
<p>अपि च यदि तावद् विजातीयकारणजनितविज्ञानसंवादात् प्रामाण्यमित्यभ्युप-
गमः, तदा शब्दरसरूपादिबुद्धीनां भिन्नविषयत्वेन संवादाभावादप्रामाण्यप्रसङ्गः;</p>
<pb n="066"/>
स्याच्चेत्तज्जनितेनैव ज्ञानेनान्येन सङ्गतिः ॥ ७७ ॥  
<p>वेदेऽपि सतकृत्वः स्याद् बुद्धिरुच्चारणानुगा ।</p>
<p><sup id="fnref:35"><a href="#fn:35" class="footnote-ref" role="doc-noteref">35</a></sup>साधनान्तरजन्या तु बुद्धिर्नास्ति द्वयोरपि ॥ ७८ ॥</p>
<p>यथा त्वेकेन्द्रियाधीनज्ञानान्तरनिबन्धना ।<br>
सङ्गतिः कारणं <sup id="fnref:36"><a href="#fn:36" class="footnote-ref" role="doc-noteref">36</a></sup>क्लृप्ता तथा वेदेऽपि कल्प्यताम् ॥ ७९ ॥</p>
<p>तस्माद् दृढं यदुत्पन्नं न विसंवादमृच्छति ।<br>
ज्ञानान्तरेण विज्ञानं तत् प्रमाणं प्रतीयताम् ॥ ८० ॥</p>
<p>न चानुमानतः साध्या शब्दादीनां प्रमाणता ।<br>
सर्वस्यैव हि मा प्रापत् प्रमाणान्तरसाध्यता ॥ ८१ ॥</p>
<p>ननु प्रमाणमित्येवं प्रत्यक्षादि न गृह्यते ।</p>
<p>तदाह—<strong>श्रोत्रधीरि</strong>त्यर्धेन । समानजातीयकारणजनितविज्ञानसंवादात् प्रामाण्या-
भ्युपगमे तु वेदेऽपि तत्सद्भावात् प्रामाण्यमिति दर्शयन्नाह—<strong>स्याच्चेदिति</strong> ।</p>
<p>एतदुक्तं भवति, विजातीयकारणजनितविज्ञानसंवादो न प्रत्यक्षादौ नापि
वेदे; समानजातीयकारणजनितविज्ञानसंवादस्तु प्रत्यक्षादिवद् वेदेऽप्यस्तीत्याह—
<strong>साधनान्तरेति</strong> सार्धेन ॥</p>
<p>प्रकरणार्थमुपसंहरति—<strong>तस्मादिति</strong> । दृढमित्यनेन संशयस्य व्युदासः,
यदुत्पन्नमित्यनुत्पत्तेः, न विसंवादमृच्छतीति विपर्ययस्य ॥</p>
<p>प्रमाणान्तरसंवादेन च प्रामाण्यावधारणमानुमानिकम्, प्रमाणे प्रमाणान्तर-
संवाददर्शनात्; अनुमानेन च शब्दादीनां प्रामाण्यावधारणे तस्याप्यनुमानान्तर-
सव्यपेक्षत्वे सत्यनवस्थेत्याह—<strong>न चानुमानत इति</strong> ॥</p>
<p><sup id="fnref:37"><a href="#fn:37" class="footnote-ref" role="doc-noteref">37</a></sup>ननु न नीलज्ञानं नीलावभासवत् प्रामाण्यावभासमुत्पद्यते, नीलावभासश्च
प्रमाणतयावभासमानो नीलर्थिनं प्रवर्तयति । तदुक्तमन्यैरपि—“सम्यग्ज्ञान-
पूर्विका सर्वपुरुषार्थसिद्धिः” <sup id="fnref:38"><a href="#fn:38" class="footnote-ref" role="doc-noteref">38</a></sup>इति । अर्थक्रियासंवादितया चावधारितप्रामाण्यं
विज्ञानं पुरुषं प्रवर्तयतीति परतः प्रामाण्यमिति चोदयति—<strong>नन्विति</strong> ॥</p>
<pb n="067"/>
<p>न चेत्थमगृहीतेन व्यवहारोऽवकल्पते ॥ ८२ ॥</p>
<p>प्रमाणं ग्रहणात् पूर्वं स्वरूपेणैव संस्थितम् ।<br>
निरपेक्षं स्वकार्येषु गृह्यते प्रत्ययान्तरैः ॥ ८३ ॥</p>
<p>तेनास्य ज्ञायमानत्वं प्रामाण्ये नोपयुज्यते ।<br>
विषयानुभवो ह्यत्र पूर्वस्मादेव लभ्यते ॥ ८४ ॥</p>
<p>अप्रमाणं पुनः स्वार्थग्राहकं रयात् स्वरूपतः ।<br>
निवृत्तिस्तस्य मिथ्यात्वे नागृहीते परैर्भवेत् ॥ ८५ ॥</p>
<p>तत्र परिहारमाह—<strong>प्रमाणमिति</strong> त्रिपाद्या । न तावदुत्पत्तौ स्वग्रहणम-
पेक्षते, नापि विषयपरिच्छित्तिलक्षणे स्वकार्ये, अगृहीतप्रामाण्यादपि विज्ञानाद्
विषयपरिच्छेदसिद्धेः । तदुक्तम्—“आत्मलाभे हि भावानाम्” इति । पुरुष-
प्रवृत्तिलक्षणस्तु व्यापारः परिच्छिन्ने वस्तुनि स्मरणाभिलाषपूर्वको न प्रमाणम् ।
तदुक्तमन्यैरपि—“स्मरणादभिलाषेण व्यवहारः प्रवर्तते” इति । यदि तर्हि न
गृह्यते, ततस्तस्य सद्भाव एव नास्ति; असतश्च कथं कारणत्वमित्याशङ्क्य परि-
हरति—<strong>गृह्यते प्रत्ययान्तरैरिति</strong> ॥</p>
<p>ननु च प्रत्ययान्तरैः प्रामाण्यग्रहणेऽनवस्थेत्युक्तम्-“सङ्गत्या यदि चेष्येत”
इति । अतः कथमुच्यते “गृह्यते प्रत्ययान्तरैः” इति ? अयमाशयः—
बाधकादिनिवृत्तौ सत्यां, अर्थपरिच्छित्त्यन्यथानुपपत्त्या ज्ञानमनुमीयमानं प्रमाणभूत-
मनुमीयत इति । अवधारणं तु सत्यम्, कार्यानुपयोगीत्याह—<strong>तेनास्येति</strong>
“<sup id="fnref:39"><a href="#fn:39" class="footnote-ref" role="doc-noteref">39</a></sup>आत्मलाभे हि भावानाम्” इत्यर्थविषयपरिच्छित्तौ स्वग्रहसापेक्षत्वं निरस्तम् ।
अधुना पुरुषप्रवृत्तिलक्षणे व्यापार इत्यपौनरुक्त्यम् ॥</p>
<p>बाधकादिप्रत्ययगृही<sup id="fnref:40"><a href="#fn:40" class="footnote-ref" role="doc-noteref">40</a></sup>तमिथ्यार्थं तु घटज्ञानं प्रवर्तमान निवर्तयतीति परतो-
ऽप्रामाण्यम्; मिथ्यात्वावधारणात्तु पूर्वं तदपि ग्राहकमेवोत्पन्नम्, उत्पत्तौ प्रमाण-
तदभावयोर्विशेषाभावादित्याह—<strong>अप्रमाणमिति</strong> सार्धेन ।</p>
<p>यदि प्रमाणान्तरगृहीतं मिथ्यात्वं स्वकार्यं करोतीति परतोऽप्रामाण्यमुच्यते,
परस्यापि तर्हि मिथ्यात्वग्राहकानुमानसम्भवात् परतोऽप्रामाण्यं प्रसज्येत । तदुक्तम्-</p>
<pb n="068"/>
<p>न ह्यर्थस्यातथाभावः पूर्वे<sup id="fnref:41"><a href="#fn:41" class="footnote-ref" role="doc-noteref">41</a></sup>णात्तस्तथात्ववत् ।<br>
तत्राप्यर्थान्यथाभावे धीर्यद्वा दुष्टकारणे ॥ ८६ ॥</p>
<p>तावतैव च मिथ्यात्वं गृह्यते नान्यहेतुकम् ।<br>
उत्पत्त्यवस्थं चैवेदं प्रमाणमिति मीयते ॥ ८७ ॥</p>
<p>अतो यत्रापि मिथ्यात्वं <sup id="fnref:42"><a href="#fn:42" class="footnote-ref" role="doc-noteref">42</a></sup>परेभ्यः प्रतिपादयेत् ।<br>
तत्राप्येतद् द्वयं वाच्यं न तु साधर्म्यमात्रकम् ॥ ८८ ॥</p>
<p>चोदनार्थान्यथाभावं कुर्वतश्चानुमानतः ।<br>
तज्ज्ञानेनैव यो बाधः स कथं विनिवार्यते ॥ ८९ ॥</p>
<p>तन्मिथ्यात्वादबाधश्चेत् प्राप्तमन्योन्यसंश्रयम् ।<br>
नानुमानादतोऽन्यद्धि बाधकं किञ्चिदस्ति ते ॥ ९० ॥</p>
<p>न चान्यैरग्रहेऽर्थस्य स्यादभावो रसादिवत् ।<br>
तेषां जिह्वादिभिर्यस्मान्नियमो ग्रहणेऽस्ति हि ॥ ९१ ॥</p>
<p>“स्वर्गयागादि” इत्याशङ्क्याह—<strong>तत्रेति</strong> सार्धेन । बाधकप्रत्ययकारणदोषज्ञाने
मिथ्यात्वे प्रमाणम्, अतो नाप्रयोजकमनुमानमित्यभिप्रायः । वक्ष्यति च
“हेतुद्वयप्रयुक्ते च मिथ्यात्वे” इति ॥</p>
<p>यथा चात्मना प्रतिपन्नं तथा परस्यापि प्रतिपादनीयम्, न तु साधर्म्यमात्रं
प्रयोक्तव्यमित्याह—<strong>अतो यत्रापीति</strong> ॥</p>
<p>आगमविरुद्धं चेदमनुमानमित्याह—<strong>चोदनेति</strong> ॥</p>
<p>न चागमस्य मिथ्यात्वेनागमविरोधः परिहर्तुं शक्यते; अनुमानेनैव तस्य
मिथ्यात्वम्, तन्मिथ्यात्वे चानुमानस्यागमविरोधाभावात् प्रामाण्यमित्याह—
<strong>तन्मिथ्यात्वादिति</strong> ॥</p>
<p>अपि त “<sup id="fnref:43"><a href="#fn:43" class="footnote-ref" role="doc-noteref">43</a></sup>प्रत्यक्षाद्यगतार्थत्वात्” इति च प्रत्यक्षादिभिश्चोदनार्थस्या-
प्रतीयमानत्वादिति हेत्वर्थः; न च चोदनैकप्रमाणस्य प्रत्यक्षादिभिरगृह्यमाणत्वेना-
भावः शक्यो वक्तुम्, रसस्यापि चक्षुरिन्द्रियजनितविज्ञानेनाप्रतीयमानस्याभाव-
प्रसङ्गादित्याह—<strong>न चान्यैरिति</strong> ॥</p>
<pb n="069"/>
<p>तद्धियैवार्थबोधश्चेत् तादृग्धर्मे भविष्यति ।<br>
ममासिद्धमितीदं तु वेदाज्जातेऽवबोधने ॥ ९२ ॥</p>
<p>वक्तुं न द्वेषमात्रेण युज्यते सत्यवादिना[^1_pg070] ।<br>
द्वेषादसंमतत्वाद् वा न च स्यादप्रमाणता ॥ ९३ ॥</p>
<p>न चात्मेच्छाभ्यनुज्ञानभ्यां प्रामाण्यमवकल्पते ।<br>
अग्निदोहादिदुःखस्य न ह्यप्रत्यक्षतेष्यते ॥ ९४ ॥</p>
<p>न चाभिला[^2_pg070]षिकं ज्ञानं प्रामाण्येनावधार्यते ।<br>
तस्मादालोकवद् वेदसर्वसाधारणे सति ॥ ९५ ॥</p>
<p>नैवं विप्रतिपत्तव्यं बौद्धादेर्वक्ष्यतेऽन्तरम् ।<br>
पुरुषाशक्तितस्तत्र सापवादत्वसम्भवः ॥ ९६ ॥</p>
<p>वेदस्यापौरुषेयत्वे सिद्धा त्वेवं प्रमाणता ।<br>
कर्तृमत्त्वे तु वेदस्य सम्यङ्मिथ्यात्ववादिभिः ॥ ९७ ॥</p>
<p>अथ तत्र समानजातीयकारमजनितविज्ञानसंवादात् तस्य सद्भावः, तद्वेदेऽपि
समानमित्याह—<strong>तद्धि</strong>यैवेत्यर्धेन ।</p>
<p>अथ यस्य वादिनो य एवागमः प्रमाणत्वेनाभिमतः तस्य तदागमविरोध
एवोद्भवनीयः, न च चोदना बौद्धस्य प्रमाणत्वेनाभिमतेत्याशङ्क्याह—<q>ममासिद्ध
मिति</q> । न हि प्रत्यय उत्पन्ने सति विनैव बाधकप्रत्ययेन ‘ममायं प्रमाणत्वेन
नाभिमतः’ इति शक्यं वक्तुमित्यर्थः ।</p>
<p>न ह्यभ्युपगमानभ्युपगमौ प्रामाण्याप्रामाण्ये लक्षणमित्याह—<strong>द्वेषादिति</strong> ।</p>
<p>अत्रैवोदाहरणमाह—<strong>अग्निदाहादीति</strong> ।</p>
<p>तदेवं प्रामाण्ये सति विना कारणेन विप्रतिपत्तिरयुक्तेत्याह—<strong>तस्मादिति</strong>
त्रिपाद्या ।</p>
<p>चैत्यवन्दनादिवाक्ये तु पौरुषेयत्वादनाप्तप्रणीतत्वे सति कारणदोषसद्भा-
वादप्रामाण्यमित्याह—<strong>बौद्धादेरिति</strong> त्रिपाद्या ॥</p>
<p>अपौरुषेयत्वाद् वेदस्य नास्ति कारणदोषज्ञानमित्याह—<strong>वेदस्ये</strong>त्यर्धेन ।
ये तु पुरुषं प्रकल्प्य ‘तद्वचनादाम्नायस्य प्रामाण्यम्, अनाप्तप्रणीतत्वेन चाप्रामाण्यम्’
इति वदन्ति, तेषां बह्वी कल्पनेत्याह—<strong>कर्तृमत्त्व इति कल्प्य</strong>मन्तेन ।</p>
<pb n="070"/>
<p>कर्ता गुणाश्च दोषाश्च महाजनपरिग्रहः ।<br>
एवमादि विना युक्त्या कल्प्यं मीमांसकैः पुनः ॥ ९८ ॥</p>
<p>इदानीमिव<sup id="fnref:44"><a href="#fn:44" class="footnote-ref" role="doc-noteref">44</a></sup> सर्वत्र दृष्टान्नाधिकमिष्यते ।<br>
एवंभूतस्य वेदस्य ज्ञानोत्पत्तिं प्रकुर्वतः ॥ ९९ ॥</p>
<p>स्वरूपविपरीतत्वसंशयौ भाष्यचारितौ ।<br>
निराकरिष्यते चापि दुष्टकारणकल्पना ॥ १०० ॥</p>
<p>पुरुषाभावतस्तेन तद्द्वारेणाप्यशङ्कितौ ।<br>
तथा सत्यतथाभावो बुद्ध्यनुत्पत्तिमाश्रितः ॥ १०१ ॥</p>
<p>तत्र विप्रतिषिद्धत्वं ब्रवीतीत्येवमादिना ।<br>
यथादृष्टार्थपादित्वं तच्चेत् प्रत्ययितादिति ॥ १०२ ॥</p>
<p>अपौरुषेयाभ्युपगमे तु तस्य सिद्धत्वान्न काचित् कल्पनेत्याह—<q>मीमांस-
कैरितीतीष्यत</q> इत्यन्तेन ।</p>
<p>अत एवंनूतस्यापौरुषेयत्वेन निरस्तदोषाशङ्कस्य बुद्ध्युत्पादकत्वेनानवग<sup id="fnref:45"><a href="#fn:45" class="footnote-ref" role="doc-noteref">45</a></sup>
तानुत्पत्तिलक्षणत्प्रामाण्यस्य यदि परं संशयविपर्ययरूपमप्रामाण्यमाशङ्क्येत, तदपि
“न चाग्निहोत्रं जुहुयात् स्वर्गकामः” इत्यादिभाष्यद्वयेन निवारितमित्याह—
<strong>एवंभूतस्येति</strong> ।</p>
<p>तत्रैतत् स्यात्—यद्यपीदानीं संशयविपर्ययौ न स्तः, तथापि कदाचित्
स्यातामित्याशङ्क्याह—<strong>निराकरिष्यत इति</strong> । दुष्टकारणारब्धे ह्याशङ्कापि स्यात्;
अनाप्तानुप्रवेशश्च शब्दे दोषः; स च सम्बन्धग्रन्थे निराकरिष्यते; अतस्तद्द्वारे-
णाप्याशङ्का न युक्तेत्यर्थः ।</p>
<p>एवं सति यत् पूर्वं प्रत्यक्षवादिनाभिहितम्—“नन्वतथाभूतमपि” इति,
तस्य बुद्ध्यनुत्वात्तेत्व विषयः परिशिष्यते; तस्य च “विप्रतिषिद्धमिदम्” इति
भाष्येणानुभवविरोधोद्भावनं दूषणम्, न जात्युत्तरं दूषणमित्याह—<strong>तथा सतीति</strong> ।</p>
<p>एवं प्रतिज्ञादुषणपरं भाष्यम्—“यत्तु लौकिकं वचनम्” इति,
तद्व्याचष्टे—<strong>यथादृष्टार्थेति</strong> । प्रत्ययितस्येन्द्रिय<sup id="fnref:46"><a href="#fn:46" class="footnote-ref" role="doc-noteref">46</a></sup>नन्यज्ञानमूलं यद्वाक्यं तदवित-
थमेवेति साध्यविकलता दृष्टान्तस्य ।</p>
<pb n="071"/>
<p>इन्द्रियेति तु मूलं चेदस्यास्तीत्येवमव्रवीत् ।<br>
द्रष्ट्टत्वसत्यवादित्वे तच्चेत् प्रत्ययितादिति ॥ १०३ ॥</p>
<p>दृश्यमानार्थवादित्वे स्यादनाप्तोक्तिपत्यता ।<br>
एवं त्वेकाङ्गवैकल्यात् प्रत्युदाहरणस्थितिः ॥ १०४ ॥</p>
<p>एकैकाभावमात्रे स्यादाप्तत्वैन्द्रियकत्वयोः ।<br>
अप्रत्ययितपक्षे स्यादन्द्रियस्याप्यसत्यता ॥ १०५ ॥</p>
<p>एवं तावत् स्वमतेन भाष्यं व्याख्यायाधुना परमतेन भाष्यं व्याख्यास्यन्नाह-
<strong>द्रष्ट्टत्वे</strong>त्यर्धेन । यथार्थं च प्रतिपादनम्, स एव प्रत्ययित-
शब्देनोच्यते; तस्य यद्वाक्यं <sup id="fnref:47"><a href="#fn:47" class="footnote-ref" role="doc-noteref">47</a></sup>तदवितथमेवेति साध्यविकलता दृष्टान्तस्य ॥</p>
<p>एवं तर्हि “इन्द्रियविषयं वा” इत्यनर्थकम्, प्रत्ययितशब्देनैव तत्सिद्धे-
रित्याशङ्क्याह—<strong>दृश्यमाने</strong>त्यर्धेन । अप्रत्ययितस्यापि यद्वाक्यं श्रोतुरिन्द्रियविषयं
तस्यापि तथात्वेन साध्यविकलतेत्यवयवद्वयेन वाक्यद्वयोपलक्षणम् । न त्ववय-
वद्वयोपलक्षितमेकं वाक्यमित्यर्थः ।</p>
<p>तदेतदनन्तरोक्तं <sup id="fnref:48"><a href="#fn:48" class="footnote-ref" role="doc-noteref">48</a></sup>दूषयितुमाह—<strong>एवं त्विति</strong> । अस्मत्पक्ष उभयविशेषण-
सम्भवे एकमुदाहरणम्, तस्यैकाङ्गविकलत्वेन प्रत्युदाहरणद्वयम्—“अथाप्रत्ययि-
तादनिन्द्रियविषयं वा” इति । भवत्पक्षे त्वेकैकोपलक्षितमुदाहरणद्वयम् । तत्रै-
कैकोपलक्षणाभाव<sup id="fnref:49"><a href="#fn:49" class="footnote-ref" role="doc-noteref">49</a></sup>मात्रे एकैकमेव प्रत्युदाहरणमिति स्थितिः—“अथाप्रत्ययिताद-
निन्द्रियविषयं वा” इति ।</p>
<p>तत्र को दोष इत्याह—<strong>अप्रत्ययितेति</strong> सपादश्लोकेन ।</p>
<p>“तच्चेत्प्रत्ययितात्” इत्यस्य यत् प्रत्युदाहरणम् “अथाप्रत्ययितात्” इति
तत् “इन्द्रियविषयं वा” इत्यस्याप्रत्ययितवाक्यप्रामाण्योदाहरणस्य बाधकम्;
“इन्द्रियविषयं वा” इत्यस्य च यत् प्रत्युदाहरणम् “अनिन्द्रियविषयं वा” इति
तदपि “तच्चेत्प्रत्ययितात्” इत्यस्य श्रोतु<sup id="fnref:50"><a href="#fn:50" class="footnote-ref" role="doc-noteref">50</a></sup>रनिन्द्रियविषयोदाहरणस्य बाधकम्;</p>
<pb n="072"/>
<p>अनिन्द्रियत्वपक्षे वा सत्प्रत्ययितभाषितम् ।<br>
व्याहतग्रन्थतैवं स्यात् तस्मात् पूर्वेण सत्यता ॥ १०६ ॥</p>
<p>परेण मूलसद्भाव इन्द्रियेति तु दर्शितः ।<br>
अप्रामाण्यनिवृत्त्यर्थं दोषाभावोपवर्णनम् ॥ १०७ ॥</p>
<p>गुणात् प्रामाण्यमित्येवं तत्पूर्वं सुनिराकृतम् ।<br>
पूर्वत्र प्रतिषिद्धत्वान्नैतत् प्रामाण्यकारणम् ॥ १०८ ॥</p>
<p>समुच्चयार्थो वाशब्दः पूर्वस्मि<sup id="fnref:51"><a href="#fn:51" class="footnote-ref" role="doc-noteref">51</a></sup>न्नितरत्र तु ।<br>
विकल्पेनोभयोराह प्रत्युदाहरणे पृथक् ॥ १०९ ॥</p>
<p>शक्येऽप्यसत्ये मिथ्यात्वं दृष्टं सत्येऽप्य<sup id="fnref:52"><a href="#fn:52" class="footnote-ref" role="doc-noteref">52</a></sup>शक्तिके ।</p>
<p>तथा च परस्परव्याहतग्रन्थतेति । तस्मात् पूर्वमेव शोभनमित्याह—<strong>तस्मादिति</strong>
त्रिपाद्या । तस्मादवयवद्वयोपलक्षितमेवेदमुदाहरणं युक्तमित्यर्थः ।</p>
<p>ननु च प्रत्ययितत्वमर्थावितथत्वे कारणमुक्तं भाष्ये “तच्चेत्प्रत्ययितात्”
इति, तथा सति परतः प्रामाण्यमित्याशङ्क्याह—<strong>अप्रामाण्येति</strong> सार्धेन ।
प्रत्ययितत्वेन दोषाभावादप्रामाण्यनिवृत्तिं दर्शयतीत्यर्थः ।</p>
<p>यद्यवयवद्वयोपलक्षितमेकमुदाहरणम्, कथं तर्हि “तच्चेत्प्रत्ययितादिन्द्रिय-
विषयं वा” इति <sup id="fnref:53"><a href="#fn:53" class="footnote-ref" role="doc-noteref">53</a></sup>विकल्पार्थो वाशब्द इत्याशङ्क्याह—<q>समुच्चयार्थो वाशब्दः
पूर्वस्मिन्निति</q> ।</p>
<p>प्रत्युदाहरणे तु यो वाशब्दः स विकल्पेनोभयोरवयवयोः प्रत्युदाहरणं
प्रतिपादयतीति विकल्पार्थमुपेत्याह—<strong>इतरत्र तु</strong> इति सशेषार्धेन ॥</p>
<p>प्रत्ययितादिति किं प्रत्यक्षादिविषयमपि वाक्यमसत्यवादिनो मिथ्येत्याह-
<strong>शक्येऽप्यसत्ये मिथ्यात्वमिति</strong> । इन्द्रियविषयं वेत्यस्य प्रत्युदाहरणम्—<q>“दृष्टं
सत्येऽप्यशक्तितः”</q> इति । प्रत्ययितवचनमित्ययोग्यार्थं विषयेऽप्रमाणमित्यर्थः ।</p>
<pb n="073"/>
नानेन वचनेनेह सर्वज्ञत्वनिराक्रिया ॥ ११० ॥  
<p>वचनादृत इत्येवमपवादो हि संत्रितः ।<br>
यदि षड्भिः प्रमाणैः स्यात् सर्वज्ञः केन वार्यते ॥ १११ ॥</p>
<p>एकेन तु प्रमाणेन सर्वज्ञो येन कल्प्यते ।<br>
नूनं स चक्षुषा सर्वान् रसादीन् प्रतिपद्यते ॥ ११२ ॥</p>
<p>यज्जातीयैः प्रमाणैस्तु यज्जातीयार्थदर्शनम् ।<br>
भवेदिदानीं लोकस्य तथा कालान्तरेऽप्यभूत् ॥ ११३ ॥</p>
<p>यत्राप्यतिशयो दृष्टः स स्वार्थानतिलङ्घनात् ।<br>
दूरसूक्ष्मादिदृष्टौ स्यान्न रूपे श्रोत्रवृत्तिता ॥ ११४ ॥</p>
<p>“अशक्यं हि तत् पुरुषेण ज्ञातुमृते वचनात्” इति । केचिदेतद् भाष्यं
सर्वज्ञनिराकरणपरत्वेन व्याचक्षते, तान् प्रत्याह—<strong>नानेनेति</strong> । सर्वज्ञनिराकरण-
द्वारेण ‘चोदनैव’ इत्ययमंशः साधयितुमभिप्रेतः; प्रतिज्ञासूत्रे च तत्साधनम-
सम्बद्धमित्यभिप्रायः ॥</p>
<p>अपि च न तावत् प्रत्यक्षादिभिरभावपर्यन्तैः यः सर्वानर्थान् जानाति सोऽनेन
निषिध्यते, “ऋते वचनात्” इत्यपवादाश्रयणात्; न च तन्निराकरणे
किञ्चित् प्रयोजनम्, तत्सद्भावे ‘चोदनैव’ इत्यस्याविरोधादित्याह—<strong>यदी</strong>त्यधेन ।</p>
<p>नापि रूपरसादीनतीतानागतवर्त<sup id="fnref:54"><a href="#fn:54" class="footnote-ref" role="doc-noteref">54</a></sup>मानांश्चक्षुरिन्द्रियजनितविज्ञानेन यो गृह्णाति
सोऽनेन निषिध्यते, अतितुच्छत्वेनानिराकार्यत्वात् । तस्य कथमतितुच्छता ?
कारणाभावेन तथाविधज्ञानाभावात्; न हि चक्षुरिन्द्रियमेवंविधज्ञानोत्पादकत्वेन
लोके दृष्टमिति वक्रोक्त्या दर्शयन्नाह—<strong>एकेन त्विति</strong> ॥</p>
<p>अथ बुद्धसम्बन्धि चक्षुरिन्द्रियमेवंविधज्ञानोत्पादकमित्युच्येत, तत्राप्याह—
<strong>यज्जातीयैरिति</strong> । <sup id="fnref:55"><a href="#fn:55" class="footnote-ref" role="doc-noteref">55</a></sup>तदनेवंप्रमाणरूपमध्यपतितं बुद्धसम्बन्धि चक्षुरिन्द्रियमेवं-
विधज्ञानोत्पादकं न भवति, चक्षुष्ट्वात्, अस्मदादिचक्षुर्वंत् ॥</p>
<p>यत्राप्यतिशयदर्शनेन निरतिशयातिशयकल्पना, तत्रापि स्वविषयापरित्यागे-
नैव अतिशयदर्शनमित्याह—<strong>यत्राप्यतिशय इति</strong> ॥</p>
<pb n="074"/>
<p>भविष्यति न दृष्टं च प्रत्यक्षस्य <sup id="fnref:56"><a href="#fn:56" class="footnote-ref" role="doc-noteref">56</a></sup>मनागपि ।<br>
सामर्थ्यं नानुमानादेर्लिङ्गादिरहिते क्वचित् ॥ ११५ ॥</p>
<p>सर्वज्ञकल्पनान्यैस्तु वेदे चापौरुषेयता ।</p>
<p><sup id="fnref:57"><a href="#fn:57" class="footnote-ref" role="doc-noteref">57</a></sup>तुल्यवत् कल्पिता येन तेनेदं संप्रधार्यताम् ॥ ११६ ॥</p>
<p>सर्वज्ञो दृश्यते तावन्नेदानीमस्मदादिभिः ।<br>
निराकरणवच्छक्या <sup id="fnref:58"><a href="#fn:58" class="footnote-ref" role="doc-noteref">58</a></sup>न चासीदिति कल्पना ॥ ११७ ॥</p>
<p><sup id="fnref:59"><a href="#fn:59" class="footnote-ref" role="doc-noteref">59</a></sup>ननु हेयोपादेयग्राहकस्य विज्ञानस्यास्त्येकं कारणं भावना; किमुच्यते
कारणानुपलब्ध्या कार्याभाव इति ? भावनाजन्यप्रत्यक्षं धर्माधर्मग्राहकत्वेन तैरिष्टम् ।
यथोक्तम्—“भावनाफलतः स्पष्टम्” इति । हेयोपादेयविज्ञानं चैत्यवन्दनादि-
वाक्यप्रामाण्यसिद्ध्यर्थं तस्येष्टम्, न त्वन्यविषयस्य । तदुक्तम्—</p>
<p>“हेयोपादेयतत्तवस्य साभ्युपायस्य वेदकः” इति ।</p>
<p>उक्तं <sup id="fnref:60"><a href="#fn:60" class="footnote-ref" role="doc-noteref">60</a></sup>च सद्धर्मे—“पश्याम्यहं भिक्षवो दिव्येन चक्षुषा सुगतिं दुर्गतिं
च” इति । <sup id="fnref:61"><a href="#fn:61" class="footnote-ref" role="doc-noteref">61</a></sup>दिव्यग्रहणं चर्ममयचक्षुर्निवृत्तिद्वारेण भावनाप्रतिपत्त्यर्थमेव तस्येष्ट-
मित्याशङ्कां श्लोकेन निराकर्तुमाह—<strong>भविष्यतीति</strong> । अयमभिप्रायः-प्रमाणान्तर-
प्रतिपन्ने वस्तुनि भावना भवति; न चायमर्थः प्रत्यक्षेण प्रतीयते, भविष्यत्त्वात्;
नाप्यनुमानेन<sup id="fnref:62"><a href="#fn:62" class="footnote-ref" role="doc-noteref">62</a></sup> तत्पूर्वकत्वात्; न च प्रत्यक्षानुमानाभ्यामन्यत् प्रमाणमस्ति ॥</p>
<p>एवं सर्वज्ञाभावे प्रमाणमभिधायेदानीं तत्सद्भावे प्रमाणं नास्तीत्याह—
<strong>सर्वज्ञकल्पनेति</strong> ॥</p>
<p>ये तु सर्वज्ञकल्पनावदपौरुषेयकल्पनापि न प्रामाणिकीत्याहुः चार्वाकादयः<sup id="fnref:63"><a href="#fn:63" class="footnote-ref" role="doc-noteref">63</a></sup>
तान् प्रति तत्र वैलक्षण्यमाह—<strong>सर्वज्ञो दृश्यत इति</strong> ।</p>
<p>ननु सर्वपुरुषदर्शनप्रत्यक्षनिवृत्त्या नाभावः प्रतीयते, सर्वपुरुषप्रत्यक्ष<strong>निवृत्तेर</strong>-
गृह्यमाणत्वात्, ग्रहणे वा तस्यैव <sup id="fnref1:62"><a href="#fn:62" class="footnote-ref" role="doc-noteref">62</a></sup>ग्रहीतुरसाधारण्यप्रसङ्गात्; नाप्येतत् प्रत्यक्ष-</p>
<pb n="075"/>
<p>न चागमेन <sup id="fnref:64"><a href="#fn:64" class="footnote-ref" role="doc-noteref">64</a></sup>सर्वज्ञस्तदीयेऽन्योन्यसंश्रयात् ।<br>
नरान्तरप्रणीतस्य प्रामाण्यं गम्यते कथम् ॥ ११८ ॥</p>
<p>न चाप्येवंपरो नित्यः शक्यो लब्धुमिहागमः ।<br>
नित्यश्चेदर्थवादत्वं तत्परे स्यादनित्यता ॥ ११९ ॥</p>
<p>आगमस्य च नित्यत्वे सिद्धे तत्कल्पना वृथा ।</p>
<p><sup id="fnref:65"><a href="#fn:65" class="footnote-ref" role="doc-noteref">65</a></sup>यतस्तं प्रतिपद्यन्ते धर्ममेव ततो नराः ॥ १२० ॥</p>
<p>योऽपीन्द्रियार्थसम्बन्धविपये सत्यवादिताम् ।<br>
दृष्ट्वा तद्वचनत्वेन <sup id="fnref:66"><a href="#fn:66" class="footnote-ref" role="doc-noteref">66</a></sup>श्रद्धेयेऽर्थेऽपि कल्पयेत् ॥ १२१ ॥</p>
<p>निवृत्त्या, तस्यासद्भावेऽपि भावात् मातापितृव्यपदेशनिबन्धनवत् । <sup id="fnref:67"><a href="#fn:67" class="footnote-ref" role="doc-noteref">67</a></sup>तदुक्तम्
“हन्त ! हतोऽसि मातापितृव्यपदेशनिबन्धनस्याप्रत्यक्षत्वात्<sup id="fnref:68"><a href="#fn:68" class="footnote-ref" role="doc-noteref">68</a></sup>”—इतीयमनालो-
चितपौर्वापर्यस्यानुपासितगुरोः परिचोदना; यतो नानेन प्रत्यक्षनिवृत्तिरभावे प्रमाण-
मुच्यते, अपि तु सर्वज्ञसद्भावे प्रमाणं नास्तीति सकलस्य तात्पर्यम् । आसीत् सर्वज्ञ
इत्यत्रापि नास्ति प्रमाणम्; नासीत् सर्वज्ञ इत्यत्र त्वनुमानमेव प्रमाणम्-अतीतोऽपि
कालः सर्वज्ञशून्यः, कालत्वादिदानीन्तनकालवत् ॥</p>
<p>आगमोऽपि पुरुषप्रणीतः सर्वज्ञसद्भावग्राहको नास्तीत्याह—<strong>न चेति</strong> ॥</p>
<p>नापि नित्यागमगम्यत्वम्, तत्परे सत्यनित्यत्वात्; अतत्परे च <sup id="fnref:69"><a href="#fn:69" class="footnote-ref" role="doc-noteref">69</a></sup>तत्रा-
प्रामाण्यादित्याह—<strong>न चाप्येवमिति</strong> ॥</p>
<p>सिद्धे चागमस्य नित्यत्वे तत एव धर्माधर्मौ प्रमास्येते, किमन्तर्गडुना
सर्वज्ञेनेत्याह—<strong>आगमस्येति</strong> ॥</p>
<p>इदानीं तदीयमेवानुमान सद्भावे प्रमाणं दूषयितुमुपन्यस्यति स्म—
<strong>योऽपीति</strong> । प्रमाणान्तरगोचरार्थप्रतिपादके हि क्षणिकादिवाक्ये बुद्धोक्तत्वं
प्रमाणत्वेन व्याप्तमुपलब्धम्, इदानीं चैत्यवन्दनादिवाक्येऽपि तदुपलभ्यमानं
साधयतीत्यर्थः ॥</p>
<pb n="076"/>
<p>तेनापि पारतन्त्र्येण साधिता स्यात् प्रमाणता ।<br>
प्रामाण्यं चेत् स्वयं तस्य कापेक्षान्येन्द्रियादिषु ॥ १२२ ॥</p>
<p>यथैवात्रेन्द्रियादिभ्यः परिच्छेदात् प्रमाणता ।<br>
श्रद्धेयेऽपि तथैव स्यान्न स्वातन्त्र्येण लभ्यते ॥ १२३ ॥</p>
<p>यथा च तेषां सत्यत्वं सिध्यत्येतेन हेतुना ।<br>
तथान्यानवबुद्धार्थप्रमाण्याभावसाधनम् ॥ १२४ ॥</p>
<p>अश्रद्धेयार्थसत्यत्वं श्रद्धेये <sup id="fnref:70"><a href="#fn:70" class="footnote-ref" role="doc-noteref">70</a></sup>चाप्यसत्यता ।<br>
पूर्वज्ञानानुवादित्वं दृष्टान्तवदिहेष्यताम् ॥ १२५ ॥</p>
<p>अपि चालौकिकार्थत्वे सति पुंवाक्यहेतुकम् ।</p>
<p><sup id="fnref:71"><a href="#fn:71" class="footnote-ref" role="doc-noteref">71</a></sup>मिथ्यार्थं वेदवाह्यानां स्यादन्योन्यसपक्षता<sup id="fnref:72"><a href="#fn:72" class="footnote-ref" role="doc-noteref">72</a></sup> ॥ १२६ ॥</p>
<p>तत्र हेतोर्बुद्धोक्तत्वस्याप्रजोजकत्वं नाम दूषणमाह—<strong>तेनापीति</strong> । प्रमा-
णान्तरसंवादप्रयुक्तं हि क्षणिकादिवाक्ये प्रामाण्यम्, न बुद्धोक्तत्वादित्यर्थः ॥</p>
<p>किं तत इत्याह-<strong>यथैवेति</strong> । यदेव हि<sup id="fnref:73"><a href="#fn:73" class="footnote-ref" role="doc-noteref">73</a></sup> क्षणिकादिवाक्येषु प्रमाणान्तर-
संवादरूपं प्रामाण्यस्य प्रयोजकम्, तदेव चैत्यवन्दनादिवाक्येषूपलभ्यमानं प्रामाण्यं
साधयति; न बुद्धोक्तत्वमित्यर्थः ॥</p>
<p>इदानी<sup id="fnref:74"><a href="#fn:74" class="footnote-ref" role="doc-noteref">74</a></sup>मुपगम्य प्रयोजकत्वं विरुद्धतामाह—<strong>यथा च तेषामिति</strong> । तदेवं
विरुद्धत्वमुद्भावनीयम्—चैत्यवन्दनादिवाक्यं धर्मि, प्रमाणान्तरानवबुद्धेऽर्थे न प्रमा-
णमिति साध्यो धर्मः, बुद्धोक्तित्वात्, क्षणिकादिवाक्यवत् ॥</p>
<p>एतदेव विरुद्धत्वं प्रमाणान्तरेणोद्भावयति स्म-<strong>अश्रद्धेयार्थसत्यत्वमिति</strong> ॥</p>
<p><sup id="fnref:75"><a href="#fn:75" class="footnote-ref" role="doc-noteref">75</a></sup>सत्प्रतिसाधनश्चायं हेतुरित्याह—<strong>अपि चेति</strong> । चैत्यवन्दनादिवाक्यं<sup id="fnref:76"><a href="#fn:76" class="footnote-ref" role="doc-noteref">76</a></sup>
मिथ्यार्थमिति साध्यो धर्मः, अतीन्द्रियार्थप्रतिपादकत्वे सति पुंवाक्यत्वादिति हेतुः,</p>
<p><sup id="fnref:77"><a href="#fn:77" class="footnote-ref" role="doc-noteref">77</a></sup>केशोल्लुञ्छनादिवाक्यवदिति दृष्टान्तः ॥</p>
<pb n="077"/>
<p>धर्माधर्मातिरिक्तार्थे प्रामाण्यं च प्रसज्यते ।<br>
साङ्ख्यादिषु च जीवत्सु दृष्टान्तो <sup id="fnref:78"><a href="#fn:78" class="footnote-ref" role="doc-noteref">78</a></sup>दुर्लभस्त्वया ॥ १२७ ॥</p>
<p><sup id="fnref:79"><a href="#fn:79" class="footnote-ref" role="doc-noteref">79</a></sup>अलौकिकार्थवादित्वात् पुंवाक्यत्वे सतीति च ।<br>
परस्परमपेक्ष्यैव <sup id="fnref:80"><a href="#fn:80" class="footnote-ref" role="doc-noteref">80</a></sup>बौद्धादेः स्यान्मृषार्थता ॥ १२८ ॥</p>
<p>वदेदेवं च यो नाम वादी प्रथमसङ्गतः ।<br>
तस्यापि हेतुः स्यादेप भवन्तं प्रत्यसंशयम् ॥ १२९ ॥</p>
<p>बुद्धादीनामसार्वज्ञ्यमिति सत्यं वचो मम ।<br>
मदुक्तवाद् यथैवाग्निरुष्णो भास्वर इत्यपि ॥ १३० ॥</p>
<p>प्रत्यक्षं च मदुक्तत्वं त्वया साध्या तदुक्तता ।<br>
तेन हेतुर्मदीयः स्यात् सन्दिग्धासिद्धता तव ॥ १३१ ॥</p>
<p>प्रत्यक्षाद्यविसंवादि प्रमेयत्वादि यस्य च ।<br>
सद्भाववारणे शक्तं को नु तं कल्पयिष्यति ॥ १३२ ॥</p>
<p>इदमपरं विरुद्धत्वोद्भावनम्—<q>धर्माधर्मातिरिक्तेऽर्थे प्रामाण्यं च प्रसज्यत
इति</q> । तत्तु “अश्रद्धेयार्थसत्यत्वम्” इत्यनेनैव गतत्वात् पुनरुक्तमित्युपेक्षणीयम् ।
साध्यविकलश्चायं दृष्टान्त इत्याह—<strong>सांख्यादिष्वि</strong>त्यर्धेन ।</p>
<p>पूर्वोक्तस्यैव प्रतिसाधनस्य विशेषणविशेष्यभावान्यत्वेन पुनरुपन्यास इत्याह
—<strong>अलौकिकार्थवादित्वादिति</strong> ॥</p>
<p>यदि वा प्रयोजकमपि बुद्धोक्तत्वं चैत्यवन्दनादिवाक्यसत्यताद्वारेण सर्वज्ञतां
साधयतीति, हन्त ! तर्हि मदुक्ततापि सर्वज्ञभावं साधयेदित्याह-<strong>वदेदेवमिति</strong> ॥</p>
<p>तद्दर्शयति—<strong>बुद्धादीनामसार्वज्ञ्यमिति</strong> । बुद्धः सर्वज्ञो न भवतीति</p>
<p><sup id="fnref:81"><a href="#fn:81" class="footnote-ref" role="doc-noteref">81</a></sup>मदीयं वाक्यं धर्मि, सत्यमिति साध्यो धर्मः, मदुक्तत्वादिति हेतुः, उष्णोऽग्नि-
रित्यादिवाक्यवदिति दृष्टान्तः ॥</p>
<p>चैत्यवन्दनादिवाक्येषु च <sup id="fnref:82"><a href="#fn:82" class="footnote-ref" role="doc-noteref">82</a></sup>बुद्धोक्तत्वं सन्दिग्धत्वादसिद्धम्; बुद्धः सर्वज्ञो
न भवति इत्यत्र तु मदुक्तता प्रत्यक्षेति विशेष इति दर्शयति—<strong>प्रत्यक्षं चेति</strong> ॥</p>
<p>यस्य च सद्भाववारणं प्रमेयत्वादयोऽपि कर्तुं समर्थाः, तस्य सद्भावं
कः साधयतीत्याह—<strong>प्रत्यक्षाद्यविसंवादीति</strong> ॥</p>
<pb n="078"/>
<p>न चापि स्मृत्यविच्छेदात् सर्वज्ञः परिकल्प्यते ।<br>
विगानाच्छिन्नमूलत्वात् कैश्चिदेव परिग्रहात् ॥ १३३ ॥</p>
<p>सर्वज्ञोऽसाविति ह्येव <sup id="fnref:83"><a href="#fn:83" class="footnote-ref" role="doc-noteref">83</a></sup>तत्काले च बुभुत्सुभिः ।<br>
तज्ज्ञानज्ञेयविज्ञानरहितैर्गम्यते कथम् ॥ १३४ ॥</p>
<p>कल्पनीयाश्च सर्वज्ञा भवेयुर्बहवस्तव ।<br>
य एव स्यादसर्वज्ञः स सर्वज्ञं न बुध्यते ॥ १३५ ॥</p>
<p>सर्वज्ञोऽनवबुद्धश्च येनैव स्यान्न तं प्रति ।<br>
तद्वाक्यानां प्रमाणत्वं मूलाज्ञानेऽन्यवाक्यवत् ॥ १३६ ॥</p>
<p>रागादिरहिते चास्मिन् निर्व्यापारे व्यवस्थिते ।<br>
देशनान्यप्रणीतैव स्यादृते प्रत्यवेक्षणात् ॥ १३७ ॥</p>
<p>न चाष्टकादिवत् सर्वज्ञसद्भावे स्मरणं प्रमाणम्, विच्छिन्नमूलत्वादित्याह-
<strong>न चापीति</strong> । अविच्छिन्नमूला हि स्मृतिः प्रमाणोपस्थापनेन प्रमाणीभवति; इयं
तु सर्वज्ञस्मृतिर्विगीता कैश्चिदेव शाक्यभिक्षुभिः परिगृहीतत्वान्न मूलकल्पनायालम् ।
अष्टकादीनां तु विशेषं समस्तभवदीयस्मरणविपर्ययेण वक्ष्यामः ।</p>
<p>इदानीं सर्वज्ञाभावे युक्तितः प्रमाणमाह—<strong>सर्वज्ञ इति</strong> । भवद्भिर्हि बुद्धः
सर्वज्ञोऽभीष्टो नान्यः; ततश्च तज्ज्ञानज्ञेयविज्ञानरहितैः बुद्धज्ञानविज्ञेयक्षणिक-
शून्यदुखात्मकत्वादिविषयज्ञानवर्जितैरतीतानागतवर्तमानैः पुरुषैः सर्वज्ञग्रहणासम्भ-
वात् सर्वप्रमाणाभावेनाभावः प्रतीयत इत्यर्थः । तदयं प्रयोगार्थः—त्रिकालवर्तिनः
पुरुषाः कालत्रयेऽपि सर्वज्ञं न गृह्णन्ति, तज्ज्ञानज्ञेयविज्ञानरहितत्वात्, अस्मदा-
दिवत्, यश्च न कदाचित् गृह्यते, स नास्ति शशविषाणवदिति ॥</p>
<p><sup id="fnref:84"><a href="#fn:84" class="footnote-ref" role="doc-noteref">84</a></sup>अथैतद्ग्रहणसिद्ध्यर्थं सर्वज्ञान्तरमिष्यते, ततस्तस्य कल्पनायामनवस्था
स्यात्; न चैतद् दृष्टमित्याह—<strong>कल्पनीयाश्चेति</strong> ॥</p>
<p>न चानवगत एव सर्वज्ञः सत्तामात्रेण क्वचिदुपयुज्यते; यावत् स न
विज्ञातस्तावत् तद्वाक्यानां मूलाभावान्न प्रामाण्यम्, इतरपुरुषवाक्यवदित्याह—
<strong>सर्वज्ञ इति</strong> ॥</p>
<p>इदानीं भवतु नाम सर्वज्ञः, तथापि तस्य वीतरागस्य निर्व्यापारत्वेनानुपदेश-
कत्वाद् विप्रणीता एवैताश्चैत्यवन्दनादिदेशनाः, विना प्रत्यक्षादिभिः प्रत्यवेक्षणादि-
त्याह—<strong>रागादिरहित इति</strong> । तदनेन बुद्धोक्तत्वादित्यस्य हेतोरसिद्धत्वमुक्तम् ॥</p>
<pb n="079"/>
<p>सान्निध्यमात्रतस्तस्य पुंसश्चिन्तामणेरिव ।<br>
निस्तरन्ति यथाकामं कुड्यादिभ्योऽपि देशनाः ॥ १३८ ॥</p>
<p>एवमाद्युच्यमानं तु श्रद्दधानस्य शोभते ।<br>
कुड्यादिनिःसृतत्वाच्च नाश्वासो देशनासु नः ॥ १३९ ॥</p>
<p>किं <sup id="fnref:85"><a href="#fn:85" class="footnote-ref" role="doc-noteref">85</a></sup>नु बुद्धप्रणीताः स्यु किमु कैश्चिद् दुरात्मभिः ।<br>
अदृश्यैर्विप्रलम्भार्थं पिशाचादिभिरीरिताः ॥ १४० ॥</p>
<p>एवं यैः केवलं ज्ञानमिन्द्रियाद्यनपेक्षिणः ।<br>
सूक्ष्मातीतादिविषयं जीवस्य परिकल्पितम् ॥ १४१ ॥</p>
<p>नर्ते तदागमात् सिध्येन्न च तेनागमो विना ।<br>
दृष्टान्तोऽपि न तस्यान्यो नृषु कश्चित् प्रवर्तते ॥ १४२ ॥</p>
<p>नित्यागमावबोधोऽपि प्रत्याख्येयोऽनया दिशा ।<br>
न हि तत्रापि विश्रम्भो <sup id="fnref:86"><a href="#fn:86" class="footnote-ref" role="doc-noteref">86</a></sup>दष्टोऽनेन कृतोऽथ वा ॥ १४३ ॥</p>
<p><strong>सान्निध्यमात्रत</strong> इत्यादि । श्लोकत्रये<sup id="fnref:87"><a href="#fn:87" class="footnote-ref" role="doc-noteref">87</a></sup> न तिरोहितमिवास्ति ॥</p>
<p>एवं शाक्यसर्वज्ञं निराकृत्य संप्रत्यर्हत्सर्वंज्ञ निराकर्तुमाह—<strong>एवं यैरिति</strong> ॥</p>
<p>एवं ह्याहुः क्षपणकाः—स्वभावत एवातीतानागतवर्तमानार्थग्रहणशक्त
आत्मा; तस्य धर्माधर्मोपात्तं शरीरमावरणम्; इन्द्रियाण्यपि तस्यावृतप्रदेशाः; न
पुनरर्थग्रहणे स तान्यपेक्षते; स यदा धर्माधर्मक्षयादपगतशरीरसम्बन्धः केवलो
भवतिं, तदास्यावरणापाये समं तावत् स्वाभाविकमतीतानागतसूक्ष्मविप्रकृष्टार्थविषयं
ज्ञानं भवति; <sup id="fnref:88"><a href="#fn:88" class="footnote-ref" role="doc-noteref">88</a></sup>अतोऽर्हन्तः सर्वज्ञा इति; तदनेन निरस्यति स्म—<strong>नर्त इति</strong> ।
अत्र वस्तुन्यागमोऽनुमानं वा प्रमाणं स्यात्; न तावदागमः, नित्यस्य भवद्भिरेवा-
निष्टत्वात्; तत्कृतिश्चेदितरेतराश्रयप्रसङ्गात्—न विना आगमेन तस्य सिद्धिः, न
च तेन विना आगमस्य प्रामाण्यं यतः । नाप्यनुमानम्, दृष्टान्ताभावात्; न
ह्येवमतिशयवान् कश्चित् पुमानुपलभ्यते ।</p>
<p>येऽप्याहुर्वेदान्तवादिनः—सृष्ट्यादौ नित्य एवागमः सुप्तप्रतिबुद्धन्यायेन
हिरण्यगर्भस्य प्रतिभातः; ततः प्रभृत्येषा स्वाध्यायपरम्परेति, तदेतदपि निराकर्तु-
माह-<strong>नित्यागमावबोधोऽपीति</strong> । अनया दिशेत्यनेन क्षपणकन्यायोऽतिदिश्यते ॥</p>
<pb n="080"/>
<p>सर्वदा चापि पुरुषाः प्रायेणानृतवादिनः ।<br>
यथाद्यत्वे न विस्रम्भस्तथातीतार्थकीर्तने ॥ १४४ ॥</p>
<p>स्वप्नादिज्ञानवच्चापि प्रत्ययोऽस्यागमार्थयोः<br>
भवेदिति सशङ्कानां प्रामाण्यं गम्यते कथम् ॥ १४५ ॥</p>
<p>पुरुषातिशयश्चेष्टः सैव चागमनित्यता ।<br>
कल्पितं स्मरणं <sup id="fnref:89"><a href="#fn:89" class="footnote-ref" role="doc-noteref">89</a></sup>चास्य जन्मान्तरनिबन्धनम् ॥ १४६ ॥</p>
<p>ग्राह्यत्वे चागमस्यैवं द्वेषोऽर्थग्रहणे वृथा ।<br>
यो ह्यनुच्चरितं शब्दं गृह्णात्यर्थेऽस्य का कथा ॥ १४७ ॥</p>
<p>पुमांस्तावत् स्वतन्त्रः स्यादर्थग्रहणवादिनाम् ।<br>
आगमप्रतिभाने तु पारतन्त्र्यं द्वयोरपि ॥ १४८ ॥</p>
<p>न तावदनभिव्यक्तशब्दग्रहणसमर्थपुरुषसद्भावेऽनुमानं प्रमाणम्, दृष्टान्ता-
भावात्; नापि हिरण्यगर्भवाक्यमेव प्रमाणम्, विप्रलम्भभूयिष्ठत्वात् पुरुषाणाम्;
अद्यत्ववच्चातीतेऽपि काले विप्रलम्भभूयिष्ठा एव पुरुषा इति दर्शयति—<q>सर्वदा
चापीति</q> ॥</p>
<p>भवतु वा तस्यागमविषयं ज्ञानम्; तत्तु स्वप्नज्ञानतुल्यमप्याशङ्क्येतेत्याह—
<strong>स्वप्नादीति</strong> ॥</p>
<p>अर्हत्सर्वज्ञपक्षाच्च कल्पनागुरुत्वेन पापीयानयं पक्ष इत्याह—<q>पुरुषातिशय
इति</q> ॥</p>
<p>यदि तावन्नित्यागमग्रहणरूपं प्रतिभानमभिप्रेतम्, तच्चानभिव्यक्तं शब्दं
गृह्णातीत्याशयकल्पना, आगमस्य चापौरुषेयत्वकल्पना स्थितैव; अथापि जन्मान्त-
रानुभूतस्मणरूपं प्रतिभानम्, तथाप्यशेषसंस्कारोच्छेदलक्षणत्वान्मरणस्य जन्मान्त-
रानुभूतं च स्मर्यत इत्यदृष्टपूर्वम्; ‘<sup id="fnref:90"><a href="#fn:90" class="footnote-ref" role="doc-noteref">90</a></sup>एवं सः’ इति यदि परद्वेषोऽत्र सर्वज्ञपरि-
त्यागे कारणमित्याह—<strong>ग्राह्यत्वे चेति</strong> । उभयत्राप्यदृष्टसामर्थ्यं कल्पनीयम् ।
इयं कल्पना मम रोचते, नेयम्—इति प्रद्वेषः ॥</p>
<p>बौद्धपक्षादपि पापीयानय पक्ष इत्याह-<strong>पुमांस्तावदिति</strong> । बुद्धस्य तावत्
स्वातन्त्र्यं धर्माधर्मौ प्रति, आगमस्य तु चैत्यवन्दनादेरस्वतन्त्रता । हिरण्यगर्भस्ताव-</p>
<pb n="081"/>
<p>अनेकपुरुषस्थत्वादेकत्रैव च जन्मनि ।<br>
ग्रहणस्मरणाद् वेदे न स्वातन्त्र्यं विहन्यते ॥ १४९ ॥</p>
<p>अन्यथाकरणे चास्य बहुभिः स्यान्निवारणम् ।<br>
एकस्य प्रतिभानं तु कृतकान्न विशिष्यते ॥ १५० ॥</p>
<p>अतश्च संप्रदाये <sup id="fnref:91"><a href="#fn:91" class="footnote-ref" role="doc-noteref">91</a></sup>च नैकः पुरुष इष्यते ।<br>
बहवः परतन्त्राः स्युः सर्वे ह्यद्यत्ववन्नराः ॥ १५१ ॥</p>
<p>एवं च कल्पयन्त्यन्ये यावदागमसिद्धये ।<br>
तावन्न कल्पयत्येतत् समत्वं जैमिनेः परैः ॥ १५२ ॥</p>
<p>दागमाद्धर्मं प्रतिपद्यते, आगमस्य तु तत्प्रतिभातत्वेन प्रामाण्यमित्यनयोः पारतन्त्र्यम् ॥</p>
<p>इदानीं हिरण्यगर्भेण सह सुप्तप्रतिभानस्य वैलक्षण्यमाह—<q>अनेकपुरुषस्थ-
त्वादिति</q> । अनेकपुरुषस्थत्वादित्यनेनैकस्य स्वातन्त्र्यं नास्तीत्युक्तम् । एकत्रैव च
जन्मनि ग्रहणस्मरणादित्यनेनाप्येतत् प्रतिपादयति-स्मरणमिदम्, न प्रतिभानम्;
तच्चोपपन्नमेकजन्मन्याहितसंस्कारस्येति ॥</p>
<p>मीमांसकपक्षेऽपि कथमनादौ संसारे नायं वेदोऽपभ्रष्ट इति चेदित्या-
शङ्क्याह—<strong>अन्यथाकरण</strong> इत्यर्धेन । एकपुरुषप्रतिभानपक्षे तु सर्वमेव तु संभव-
तीत्याह—<strong>एकस्ये</strong>त्यर्धेन ॥</p>
<p>अतश्चाध्ययनमपि नैकस्मात् कर्तव्यं सम्भवत्प्रमादनिदानमित्याह-<strong>अतश्चे</strong>-
त्यर्धेन । युधिष्ठिरकालापभ्रंशस्यैव वेदस्येदानीमनेकाध्येतृधारणमिति चेदित्या-
शङ्क्याह—<strong>बहव</strong> इत्यर्धेन । तदयं प्रमाणार्थः-अतीतोऽपि कालः पारतन्त्र्याध्ये-
तृयुक्तः, कालत्वाद्, इदातीन्तनकालवत् ॥</p>
<p><strong>एवं चेति</strong> । यदुक्तं कैश्चित्-यथा सर्वज्ञकल्पना निष्प्रमाणिका तथा वेद-
स्यापौरुषेयतेति, तदेवमुक्तेन न्यायेन यथा सर्वज्ञकल्पनायां प्रमाणं नास्ति, तथो-</p>
<pb n="082"/>
<p>न हि दृष्टाधिकं किंचित् प्रामाण्ये तेन कल्प्यते ।<br>
अप्रामाण्यनिमित्ते <sup id="fnref:92"><a href="#fn:92" class="footnote-ref" role="doc-noteref">92</a></sup>च परस्यादृष्टकल्पना ॥ १५३ ॥</p>
<p><sup id="fnref:93"><a href="#fn:93" class="footnote-ref" role="doc-noteref">93</a></sup>दृष्टप्रामाण्यबाधश्च नास्तिकस्य प्रसज्यते ।<br>
उत्पन्ने सति विज्ञाने बलाद् बाधप्रकल्पना<sup id="fnref:94"><a href="#fn:94" class="footnote-ref" role="doc-noteref">94</a></sup> ॥ १५४ ॥</p>
<p>साधिते पुरुषाभावे निर्दोषज्ञानजन्मनः ।<br>
प्रत्यक्षान्नास्तिकैर्वाच्यो विशेषश्चोदनाधियः ॥ १५५ ॥</p>
<p>क्तम्; वेदस्य तु पौरुषेयत्वे प्रमाणं वक्तव्यम्ः नापौरुषेयत्वे, तस्य दृश्यमानत्वा-
देव सिद्धेः । एवं सिद्धे वैषम्ये यत् साम्यमुच्यते तदेतावता-यावच्चैत्यवन्दनादि
वाक्यप्रामाण्यसिद्ध्यर्थम् “अग्निहोत्रं जुहोति” इत्येवमादिवाक्याप्रामाण्यसिद्ध्यर्थं
च कल्पयन्ति तावदयं जैमिनिः वेदप्रामाण्यसिद्ध्यर्थं न कल्पयतीत्येतावदेवात्र<sup id="fnref:95"><a href="#fn:95" class="footnote-ref" role="doc-noteref">95</a></sup>
समत्वं जैमिनेः परैः ॥</p>
<p>तदेतदाह-<strong>न ही</strong>त्यर्धेन ।</p>
<p>बोधकत्वादेव प्रामाण्यं न चेत् बाधकारणदोषज्ञानाभ्यामपोद्यते; भवति च
चोदनातो ज्ञानम्, न च बाधक उत्पद्यते, पुरुषाभावेन च कारणदोषा अपि न
सन्ति; प्रत्युत यो नास्तीत्यप्रामाण्यं चोदनाया वदति, तस्य दृष्टव्याघातोऽदृष्ट-
कल्पनागौरवं च । बोधकत्वान्निरपवादं प्रामाण्यमुक्तम्, तस्य कर्ता न दृश्यते,
सोऽदृष्टः कल्पित इत्याह—<strong>अप्रामाण्यनिमित्त</strong> इति ।</p>
<p>पूर्वोक्तमेव दृष्टहान<sup id="fnref:96"><a href="#fn:96" class="footnote-ref" role="doc-noteref">96</a></sup>मदृष्टकल्पनं च स्पष्टयति-<strong>उत्पन्न</strong> इत्यर्धेन ॥</p>
<p>वक्तव्यश्च नास्तिकेनाभिमतप्रामाण्येन प्रत्यक्षेण सह चोदनाया विशेष
इत्याह—<strong>साधित</strong> इति । नास्तिकास्तावत् प्रत्यक्षस्य प्रामाण्यमिच्छन्ति; यावत्
तत्र प्रामाण्यसामग्री दोषविरहबोधकत्वलक्षणा, सा सकला चोदनाजनिते
विज्ञानेऽस्त्येव; यतो न शब्दस्य स्वतो दोषत्वम्, पुरुषद्वारकाश्च ये दोषास्तान्
सम्बन्धग्रन्थे निराकरिष्यामः ॥</p>
<pb n="083"/>
<p>उपदेशोऽन्यथा न स्यादतीन्द्रियनिबन्धनः ।<br>
तस्य कर्ता न चेद् दृष्टः सोऽर्थ इत्यर्थकल्पना ॥ १५६ ॥</p>
<p>यद् वानुमानमेवेदमुपदेशित्वमुच्यते ।</p>
<p><sup id="fnref:97"><a href="#fn:97" class="footnote-ref" role="doc-noteref">97</a></sup>दृष्टार्थपूर्वताव्याप्तं व्यतिरेकोऽस्य नन्विति ॥ १५७ ॥</p>
<p>अन्यथाप्युपपन्नत्वं व्यामोहादिति कथ्यते ।<br>
लिङ्गस्य व्यभिचारो वा <sup id="fnref:98"><a href="#fn:98" class="footnote-ref" role="doc-noteref">98</a></sup>बालवाक्येऽपि दर्शनात् ॥ १५८ ॥</p>
<p>“नन्वविदुषामुपदेशो नावकल्पतेः उपदिष्टवन्तश्च मन्वादयः” इति
पूर्वपक्षभाष्यम् । तदनेन सर्वज्ञसद्भावेऽर्थापत्तिरनुमानं वा प्रमाणमुपन्यस्तम् ।
अर्थापत्तिं तावदाह-<strong>उपदेशोऽन्यथेति</strong> । योऽयमतीन्द्रियार्थप्रतिपादक उपदेशः-
“चैत्यवन्दनात् स्वर्गो भवति” “अष्टका कर्तव्या” इत्येवमादि, तत्प्रमाणं
वचनान्यथानुपपत्त्यैव तत्प्रणेतुर्बुद्धादेस्तदर्थदर्शनमस्तीत्येव प्रतीयते ।</p>
<p>अनुनानमाह-<strong>यद्वेति</strong> त्रिपाद्या । अष्टकाचैत्यवन्दनादिविषय उपदेशो
धर्मी, दृष्टार्थपूर्व इति साध्यो धर्मः, पूर्वशब्दः कारणवाची, उपदेशत्वादिति हेतुः,
उभयप्रसिद्धाप्तप्रणीतोपदेशवदिति दृष्टान्तः । दृष्टार्थपूर्वताभावे हेतुप्युपदेशलक्षणो
नास्तीत्याह-<strong>व्यतिरेकोऽस्य नन्वितीति</strong> । “नन्वविदुषामुपदेशो नावकल्पते”
इत्यस्य<sup id="fnref1:98"><a href="#fn:98" class="footnote-ref" role="doc-noteref">98</a></sup> प्रतीकेन ग्रहणमुपन्यस्तम्-<strong>नन्विति</strong> । तदयमाक्षिप्तान्वयो न व्यतिरेकः;
पक्षधर्मत्वं च “उपदिष्टवन्तश्च मन्वादयः” इत्युक्तम् ॥</p>
<p>“उपदेशो हि व्यामोहादपि भवति” इति सिद्धान्तभाष्यम्, तद् व्याचष्टे
<strong>अन्यथे</strong>त्यर्धेन । अर्थापत्तिप्रयोगपक्षे व्यामोहादप्युपदेशो घटत इत्यन्यथाप्युपपत्ति-
र्दर्शिता । अथानुमानं पूर्वपक्षवादिना प्रयुक्तम्, तत्राप्याह-<q>लिङ्गस्य व्यभिचारो
वेति</q> । यदि तावत् प्रत्यक्षदृष्टपूर्वत्वं साध्यते, तदोपदेशलक्षणस्य<sup id="fnref:99"><a href="#fn:99" class="footnote-ref" role="doc-noteref">99</a></sup> व्यभिचरणाद-
नैकान्तिकत्वमाह-<strong>बालवाक्येऽपि दर्शनादिति</strong> ॥</p>
<pb n="084"/>
<p>वेदाज्ज्ञात्वोपदिष्टं चेदित्येवं सिद्धसाधनम् ।<br>
वेदादपीत्यनेनोक्तं मन्वादेश्चैतदिष्यते ॥ १५९ ॥</p>
<p>अन्यथा संविदानोऽपि विवक्षत्यन्यथा यतः ।<br>
तस्मादेकान्ततो नास्ति पुंवाक्यात् तद्धियां गतिः ॥ १६० ॥</p>
<p>भ्रान्तस्यान्यविवक्षायामन्यद् वाक्यं हि <sup id="fnref:100"><a href="#fn:100" class="footnote-ref" role="doc-noteref">100</a></sup>दृश्यते ।<br>
यथाविवक्षमप्येतत् तस्मान्नैव प्रवर्तते ॥ १६१ ॥</p>
<p>वक्तृधीराप्तवाक्येन<sup id="fnref:101"><a href="#fn:101" class="footnote-ref" role="doc-noteref">101</a></sup> गम्यतेऽन्यत्र विप्लुतिः ।<br>
तेनोत्सर्गापवादाभ्यां वचसः शक्तिरुच्यते ॥ १६२ ॥</p>
<p>अथोपदेशत्वेन वेदपूर्वकत्वं साध्यते तत्राप्याह-<strong>वेदाज्ज्ञात्वेति</strong> । पक्षैक-
देशेऽष्टकावाक्ये सिद्धसाध्यत्वं दर्शितम्; वेदादपीति “असति व्यामोहे वेदादपि
भवति” इत्यस्य प्रतीकेन ग्रहणम् ॥</p>
<p>इदानीं चोदनालौकिकवाक्ययोः वैलक्षण्यप्रतिपादनपरम् “अपि च पौरुषे-
याद् वचनादेवमयं पुरुषो वेदेति भवति प्रत्ययः, नैवमर्थः” इति तस्यायमर्थः—
न लौकिकवाक्यस्य बाह्येऽर्थे प्रामाण्यम्; क्व तर्हि ? वक्तृज्ञान इति । तद्
विकल्प्य दूषयितुमाह-<strong>अन्यथेति</strong> । वक्तृज्ञानप्रतिपादनपरं वा लौकिकं वाक्यं
स्यात्-यं<sup id="fnref:102"><a href="#fn:102" class="footnote-ref" role="doc-noteref">102</a></sup> यमर्थं प्रतिपादयति, सोऽनेन प्रतिपन्नः विवक्षाप्रतिपादनपरं वा ? न तावद्
विज्ञानं प्रतिपादयति, व्यभिचारात्; यतोऽन्यथापि प्रतिपन्नमन्यथा प्रतिपादयन्तो
दृश्यन्ते लौकिकाः ॥</p>
<p>विवक्षामपि व्यभिचरतीत्याह-<strong>भ्रान्तस्येति</strong> । अथान्यार्थप्रतिपादनविवक्षाया-
मपि प्रमादादन्यद् वाक्यमुच्चारयति ॥</p>
<p>एवं दूषिते समर्थयितुमाह-<strong>वक्तृधीरिति</strong> । “अपि च पौरुषेयाद् वचनात्”
इत्याप्तवाक्यविषयमिदं द्रष्टव्यम; येनोपरितनं भाष्यमनाप्तवाक्यस्य वक्तृज्ञानेऽपि
विप्लवमाह-“विप्लवते खल्वपि कश्चित् पुरुषकृताद् वचनात्” इति । तेनेदृशं सामर्थ्य-
मुत्सर्गापवादरूपेण भाष्येण वाक्यद्वयस्योक्तम् । आप्तवाक्यस्य वक्तृज्ञाने प्रामाण्यम्;</p>
<pb n="085"/>
<p>पदार्थरचनायत्तो वाक्यार्थप्रत्ययोद्भवः ।<br>
विवक्षापूर्वविज्ञानवशाच्च रचनाकृतिः ॥ १६३ ॥</p>
<p>विवक्षान्तरयुक्ता हि कुर्वाणा रचनान्तरम् ।<br>
आवापोद्वाप<sup id="fnref:103"><a href="#fn:103" class="footnote-ref" role="doc-noteref">103</a></sup>योगेन दृश्यन्तेऽर्थेषु मानवाः ॥ १६४ ॥</p>
<p>तेनार्थप्रत्ययोत्पादे श्रोतुर्जातेऽपि वाक्यतः ।<br>
ज्ञातो नूनमनेनेति वक्तुर्ज्ञाने मतिर्भवेत् ॥ १६५ ॥</p>
<p>आप्तोक्तिकारणं कंचिदनुयुङ्क्ते नरं यदा ।<br>
तदा च निर्दिशत्याप्तं स जानात्येतदित्यसौ ॥ १६६ ॥</p>
<p>तज्ज्ञानान्तरितत्वाच्च शब्दास्तावदुदासते ।</p>
<p>यतो यथार्थदर्शनप्रतिपादनमाप्तत्वम्, न त्वयथार्थदर्शनम्, यथादर्शनं च प्रतिपाद-
नादिति । अनाप्तवाक्यस्य तु बाह्यार्थवद् वक्तृज्ञानेऽपि <sup id="fnref:104"><a href="#fn:104" class="footnote-ref" role="doc-noteref">104</a></sup>न प्रामाण्यमस्तीत्यर्थः ॥</p>
<p>इदानीं यथा वक्तृज्ञाने प्रामाण्यम्, तथा प्रतिपादयितुमाह—<strong>पदार्थेति</strong> ।
प्रत्यक्षादिना तावदर्थं विषयीकरोति, ततस्तं प्रतिपादयितुं विवक्षति, ततस्तत्प्रति-
पादनसमर्थां पदरचनां करोति, ततस्तस्मात् पदरचनात्मकाद् वाक्यात् प्रत्येति
श्रोता; तदनेन विवक्षाद्वारेण वक्तृज्ञानकार्यत्वं पदरचनात्मकस्य वाक्यस्य प्रदर्शित-
मव्यभिचारसिद्ध्यर्थम् ॥</p>
<p>इदानीं तदेवान्वयव्यतिरेकाभ्यां प्रदर्शयितुमाह-<strong>विवक्षान्तरयुक्ता हीति</strong> ॥</p>
<p>कार्यं च पदरचनात्मकं वाक्यं कारणे वक्तृज्ञाने प्रमाणमित्याह-<strong>तेनेति</strong> ॥</p>
<p>लोकेऽपि च वक्तृज्ञानपरतैव वाक्यस्य प्रतीयत इत्याह-<q>आप्तोक्तिकारण-
मिति</q> ॥</p>
<p>भवतु विवक्षा यावत्पर्यन्तमर्थे प्रतीयमाने प्रामाण्यम्, किमिति परित्यज्यत
इत्याशङ्क्याह—<strong>तज्ज्ञाने</strong>त्यर्धेन । वक्तृज्ञानेनान्तरित<sup id="fnref:105"><a href="#fn:105" class="footnote-ref" role="doc-noteref">105</a></sup>त्वान्न बाह्यार्थे वाक्यस्य
प्रामाण्यमित्यर्थः । कथं तर्हि वाक्यार्थे प्रामाण्यम्, कथं च तन्निबन्धनो व्यवहारः</p>
<pb n="086"/>
<p><sup id="fnref:106"><a href="#fn:106" class="footnote-ref" role="doc-noteref">106</a></sup>प्रामाण्यस्थापनं तस्माद् वक्तृधीहेतुसंभवात् ॥ १६७ ॥</p>
<p>अर्थे पूर्वप्रतितेऽपि निश्चयो हि तदाश्रयः ।<br>
तेनार्थज्ञानगम्यापि प्रामाण्ये सैव पूर्वभाक् ॥ १६८ ॥</p>
<p>अतोऽत्र पुंनिमित्तत्वादुपपन्ना मृषार्थता ।<br>
न तु स्यात् तत्स्वभावत्वं वेदे वक्तुरभावतः ॥ १६९ ॥</p>
<p>तद्बुद्ध्यन्तरयो<sup id="fnref:107"><a href="#fn:107" class="footnote-ref" role="doc-noteref">107</a></sup> नास्तीत्यर्थोऽर्थैश्च प्रतीयते ।<br>
अतो न ज्ञानपूर्वत्वमपेक्ष्यं <sup id="fnref:108"><a href="#fn:108" class="footnote-ref" role="doc-noteref">108</a></sup>नायथार्थता ॥ १७० ॥</p>
<p>इत्याशङ्क्याह—<strong>प्रामाण्यस्थापनमि</strong>त्यर्धेन । येन प्रमाणेन विषयीकृत्यार्थं प्रत्येति
यदि तददुष्टकारणारब्धं भवति तदा तथात्वमर्थस्य प्रतिपद्यत इति ॥</p>
<p>ननु वाक्यात् प्रथममर्थप्रतिपत्तिः, ततस्तदर्थविषयं वक्तृज्ञानम्; अतः कथं
वक्तृज्ञानेऽन्तराय इत्याशङ्क्याह—<strong>अथ पूर्वमिति</strong> । यद्यप्यर्थः प्रथमं प्रतीयते
तथापि तस्य <sup id="fnref:109"><a href="#fn:109" class="footnote-ref" role="doc-noteref">109</a></sup>तथार्थत्वं वक्तृज्ञानप्रामाण्यप्रतिपत्तिपूर्वकमेव । प्रतिपत्तिक्रममङ्गीकृत्य
चोद्यम्, तद्विपर्ययेण प्रामाण्यक्रममङ्गीकृत्य परिहारः ॥</p>
<p>इदानीं चोदनालौकिकवाक्ययोः वैलक्षण्यप्रतिपादकं भाष्यम्—“न वेद-
वाक्यस्य मिथ्यात्वे किंचन प्रमाणमस्ति” इति, तद् व्याचष्टे—<strong>अतोऽत्रेति</strong> ।
विवक्षापरत्वात् पौरुषेयस्य युक्तं यद् बाह्येऽर्थेऽप्रामाण्यम्; वेदस्य त्वपौरुषेयत्वान्न
तत्साधर्म्यं युक्तमिति ॥</p>
<p>अतो वस्तुरभावेन च वक्तृज्ञानपरत्वाभावात् पदार्थप्रतिपादनद्वारेण भाव-
नायामेव तात्पर्यमित्याह—<strong>तद्बुद्ध्यन्तरय इति</strong> । यदि पौरुषेयत्वं वेदस्य स्यात्
ततोऽस्य वक्तृज्ञानपरं प्रामाण्यं स्यात् वक्तृज्ञानप्रामाण्यपूर्वक एव कार्येऽर्थे
निश्चयः स्यात्; न च कार्ये पुरुषस्य प्रामाण्यमस्तीत्यप्रामाण्यं वेदस्य स्यात्; न तु
तदस्ति; अतो न ज्ञानपूर्वकत्वमपेक्षणीयम् । अत एव कारणान्नायथार्थतेति ।</p>
<p>इदं त्विह वक्तव्यम्—किमिति बाह्येऽर्थे वाक्यस्य प्रामाण्यं नाभिमतम् ?
प्रत्ययस्तावदुत्पद्यते; न च बाधकप्रत्ययोऽस्ति; न चाप्तवाक्यं बाह्यमर्थं व्यभि-
चरति । यस्य तु व्यभिचारः, तस्य वक्तृज्ञानेऽपि प्रामाण्यं नैवेष्टम् । अथ</p>
<pb n="087"/>
<p>मत <sup id="fnref:110"><a href="#fn:110" class="footnote-ref" role="doc-noteref">110</a></sup>प्रतिबन्धे सत्यन्यस्यान्यत्र प्रामा<sup id="fnref:111"><a href="#fn:111" class="footnote-ref" role="doc-noteref">111</a></sup>ण्यम्; स कार्यलक्षणः स्वभावलक्षणो वा; न
च बाह्येऽर्थे शब्दस्य तौ; विवक्षायां तु कार्यत्वात् प्रामाण्यमुपपद्यत इति । तदनु-
पपन्नम्; पदं तावत् स्वभावकार्यवर्जितमपि पदार्थबुद्धिमुत्पादयति योग्यतावशेन
चक्षुरिन्द्रियमिव रूपे; वाक्यार्थेऽपि पदार्थेभ्योऽपेक्षासन्निधियोग्यत्वेन सम्बन्धरहि-
तेभ्यः प्रतीयत इति तद्भूताधिकरणे वक्ष्यामः । कथं च वेदस्य बाह्यार्थप्रामाण्यवा
द्येवं ब्रूयात् ? अपि च वक्तृज्ञानमप्यनुमेयं वा स्यात्, वाक्यार्थो वा ? <sup id="fnref:112"><a href="#fn:112" class="footnote-ref" role="doc-noteref">112</a></sup>तत्रानुमेयत्वं
स्वयमेव निराकरिष्यते—“न शब्दार्थ<sup id="fnref:113"><a href="#fn:113" class="footnote-ref" role="doc-noteref">113</a></sup>स्य सा लिङ्गं न शब्दोऽस्याः कथंचन”
इति । नापि वाक्यार्थः, अनन्वितपदार्थकत्वप्रसङ्गात् न च जानातिपदाध्याहारः,
निराकाङ्क्षत्वप्रसङ्गात् । नापि पदरचनायार्थात् प्रतिपादितस्य वाक्यार्थत्वम्, पूर्वो
धावति’ इत्यत्रापरस्यापि वाक्यार्थत्वप्रसङ्गात् । बाह्ये चार्थे वैलक्षण्यत्यागात् प्रमा-
णान्तरतां वक्ष्यति—“वाक्येष्वदृष्टेषु” इति । वक्तृज्ञाने त्वनुमानमर्थापत्तिर्वा
स्यात् लौकिकानाम् । अपि च तद्भूताधिकरणे स्वयमेव भावनापरत्वं वक्ष्यति ।
तस्मादालूनविशीर्णोऽयं सह विवरणेन भाष्यग्रन्थः ।</p>
<p>अत्र केचिदाहुः—इष्टमेवास्य बाह्येऽर्थे प्रामाण्यम्, बाधकप्रत्ययनिवृत्तिपर-
स्त्वयं ग्रन्थः । तदुक्तम्—</p>
<p>“प्रामाण्यस्थापनं तु स्याद् वक्तृधीहेतुसंभवात् ।<br>
अर्थे पूर्वप्रतीतेऽपि निश्चयो हि तदाश्रयः ॥”   इति</p>
<p>एवं तु व्याख्यायमाने “तच्चेत् प्रत्ययितात्” इत्यस्मात् भेदोपन्यासो
व्यर्थः । विरुद्धश्चायमुपरितनो ग्रन्थः-“अर्थे तु व्यापारो नैव विद्यते ।” तथा
“अभ्युपेत्यार्थविषयं वाक्यव्यापारमुच्यते ।” इति ॥</p>
<p>तस्मादयमर्थः-“नन्वतथाभूतमप्यर्थं ब्रूयाच्चोदना यथा यत् किंचन”
इत्यत्र बौद्धश्चार्वाको वा पूर्वपक्षवादी । तत्र बौद्धे पूर्वपक्षवादिनि सिद्धान्तवादिना
स्वमतेन बाह्य एवार्थे प्रामाण्याङ्गीकरणेन लौकिकस्य वाक्यस्य साध्यविकलत्व-
मुक्तम्-“तच्चेत् प्रत्ययितात्” इति इदानीं तु तन्मतेनैव साध्यविकलतामाह-
“अपि च पौरुषेयात्” इति । तस्मात् सह विवरणेन परमतेनायं भाष्यग्रन्थो
द्रष्टव्यः, चैत्यवन्दनवाक्यदृष्टान्तेन ॥</p>
<pb n="088"/>
<p>अप्रमाणत्वसिद्धौ वा दृष्टान्तो य उदाहृतः ।<br>
बुद्धादिवचनं तस्य <sup id="fnref:114"><a href="#fn:114" class="footnote-ref" role="doc-noteref">114</a></sup>साध्यानासाङ्गितोच्यते ॥ १७१ ॥</p>
<p>तेषामपि हि यत् कार्यं पूर्वत्र प्रतिपादितम् ।<br>
तत्र सम्यक्त्वमर्थे तु व्यापारो नैव विद्यते ॥ १७२ ॥</p>
<p>स्वव्यापारातिरिक्तेऽर्थे वेदस्यापि मृषार्थता ।<br>
पूर्वपक्षार्थवत्त्वेन प्रसक्ता सिद्धसाध्यता ॥ १७३ ॥</p>
<p><sup id="fnref:115"><a href="#fn:115" class="footnote-ref" role="doc-noteref">115</a></sup>अज्ञात्वैवमभिप्रायं कृतकाकृतकत्वयोः ।<br>
सत्यमिथ्यात्वहेतूक्तिमात्रज्ञानात् परोऽब्रवीत् ॥ १७४ ॥</p>
<p>ननु सामान्यतो दृष्टं नान्यत्वादित्यदूषणम् ।<br>
एतस्मादेव दृष्टान्तो न हि पक्षे समक्षता ॥ १७५ ॥</p>
<p>चार्वाके तु पूर्वपक्षवादिन्यस्यैव भाष्यग्रन्थस्यार्थान्तरमाह-<q>अप्रमाणत्व-
सिद्धौ वेति</q>श्लोकद्वयेन । यदि स्वविषयमेव चैत्यवन्दनादिवाक्यमङ्गीकृत्य दृष्टान्त-
त्वेनोपादानम्, तदा साध्यविकलत्वं दृष्टान्तस्येति श्लोकद्वयस्यार्थः ॥</p>
<p>अथान्यविषयत्वम्, तदा सिद्धसाध्यतेत्याह—<strong>स्वव्यापारेति</strong> । “न तु
वेदवचनस्य मिथ्यात्वे किंचन प्रमाणमस्ति” इत्येवमुपसंहृते सिद्धान्तवादिना
पूर्वपक्षवाद्याह-“ननु सामान्यतोदृष्टं लौकिकं वचनं वितथमुपलभ्य वचनसामा-
न्याद् वैदिकमपि तथा स्यात्” इति; कस्य पुनर्लौकिकस्य मिथ्यात्वमभिप्रेतम् ?
यदि तावदनाप्तवाक्यस्य, युक्तं तत्र दोषसद्भावात्; न तु वेदे दोषाणां सद्भावः;
वाक्यत्वं त्वप्रयोजकमेव; नाप्याप्तवाक्यस्य, विवक्षाविषयत्वेन तस्य सत्यत्वात् ॥</p>
<p>अपि चायमेव प्रयोगः पूर्वमुपन्यस्य दूषितः कथमिदानीमपूर्ववदुपन्यस्यत
इत्याशङ्क्याह—<strong>अज्ञात्वेति</strong> सपादेन । सर्वमेतदजानन् पूर्वपक्षवादी कृतकस्य
मिथ्याहेतुमुपसृत्य “विप्लवते खल्वपि” इति, अकृतकस्य सम्यक्त्वे “न तु
वेदवचनस्य” इति दृष्टान्तबलेन पुनरुपन्यस्तवान् । अस्य दूषणपरं भाष्यम्—
“न, अन्यत्वात्; न ह्यन्यस्य वितथभावेऽन्यस्य वैतथ्यं भवति, अन्यत्वादेव; न हि
देवदत्तस्य श्यामत्वे यज्ञदत्तस्य श्यामत्वं भवितुमर्हति” इति । तस्यायमर्थः-न
लौकिकवाक्यसाधर्म्येण वैदिकस्य मिथ्यात्वं भवति, वैदिकादन्यत्वाल्लौकिकस्येति;</p>
<pb n="089"/>
<p>तस्मादयमभिप्रायो भाष्यकारस्य वर्ण्यते ।<br>
अभ्युपेत्यार्थविषयं वाक्यव्यापारमुच्यते ॥ १७६ ॥</p>
<p>यदि स्याद् व्यवधानेऽपि वाक्यार्थापेक्षयानृतम् ।<br>
दृष्टान्तो नृवचोऽत्रापि हेतुः साधारणो भवेत् ॥ १७७ ॥</p>
<p>सत्येष्वपि हि दृष्टैव पौरुषेयेषु वाक्यता ।<br>
अतीन्द्रियेऽपि किंचिद्धि सत्यं दृष्टं यदृच्छया ॥ १७८ ॥</p>
<p>नान्यत्वादिति चानेन परोक्तादन्यतोच्यते ।<br>
अन्यो ह्येव तदाभासो विपक्षं वान्यमब्रवीत ॥ १७९ ॥</p>
<p>तद्दूषयितुमाह—<strong>नान्यत्वादिति</strong> त्रिपाद्या । यत एव हि वैदिकादन्योऽयम्,
अत एव साध्यस<sup id="fnref:116"><a href="#fn:116" class="footnote-ref" role="doc-noteref">116</a></sup>मासामान्येन सपक्षत्वात् दृष्टान्तत्वम्; अनन्यत्वे तु पक्ष एवायं
स्यादिति ॥</p>
<p>एवमाक्षिप्ते सत्युत्तरभाष्यं तावत् समर्थयितुमाह—<strong>तस्मादिति</strong> श्लोक-
त्रयेण । तत्र प्रथमं तावदिदमेव दूषणम् यदुत साध्यविकलता दृष्टान्तस्य,
विवक्षाविषयत्वेन सर्वेषां सत्यत्वाभ्युपगमात् । अथ बाह्यार्थविषयाभ्युपगमेन
दृष्टान्तोपादानम्, तत्राप्याप्तवाक्यस्य सत्यत्वेन वाक्यत्व<sup id="fnref:117"><a href="#fn:117" class="footnote-ref" role="doc-noteref">117</a></sup>लक्षणस्य हेतोरनैकान्तिक-
त्वम् । अथातीन्द्रियार्थप्रतिपाद<sup id="fnref:118"><a href="#fn:118" class="footnote-ref" role="doc-noteref">118</a></sup>कत्वे सति वाक्यत्वादित्ययं हेतुः, तत्र लौकिकमपि
किंचिद् वाक्यमतीन्द्रियार्थप्रतिपादकं सत्यं दृष्टमित्यनैकान्तिकतेत्येतावत् श्लोक-
त्रयस्यार्थः ॥</p>
<p>इदानीमस्मिन्नेवार्थे “न, अन्यत्वात्” इत्येतावन्मात्रं भाष्यं योजयितुमाह-
<strong>नान्यत्वादि</strong>ति त्रिपाद्या । यत्तु पूर्वपक्षवादिना प्रयुक्तम्—“ननु सामान्यतो
दृष्टम्” इति, तस्मादन्यत्वमुदाहृतस्योच्यते-तदाभासोऽयमनैकान्तिकत्वाद्धेतोरिति ।
योजनान्तरमाह—<strong>विपक्षं वान्यमब्रवीदिति</strong> । सामान्यतोदृष्टविपक्षादन्योऽत्र
विपक्षः हेतुशून्यस्तस्य विपक्षः अस्य तु सत्येऽपि वाक्यत्वदर्शना<sup id="fnref:119"><a href="#fn:119" class="footnote-ref" role="doc-noteref">119</a></sup>द्धेतुर्युक्तः—
इत्यनैकान्तिकत्वप्रदर्शनमेतत् ॥</p>
<pb n="090"/>
<p>यद्वान्यस्माद् विसंवादान्मिथ्यात्वं तत्र न त्विह ।<br>
विषयस्यापि चान्यत्वात् <sup id="fnref:120"><a href="#fn:120" class="footnote-ref" role="doc-noteref">120</a></sup>साध्यानासङ्गितैव सा ॥ १८० ॥</p>
<p>न ह्यन्यस्येति नैकस्मिन् मृषार्थेऽन्यमृषार्थता ।<br>
विवक्षाया मृषार्थत्वे न च वाक्ये मृषार्थता ॥ १८१ ॥</p>
<p>श्यामत्वे पुंस्त्ववच्चैतत् साधारण्ये निदर्शनम् ।<br>
परोक्तेर्वापि दुष्टत्वाद् विकल्पसममुच्यते ॥ १८२ ॥</p>
<p>व्याख्यानान्तरमाह—यद्वेत्यर्धेन । विसंवादाल्लोकिकस्य मिथ्यात्वम्, न तु
वाक्यत्वेन; तदनेन हेतोरप्रयोजकत्वं दर्शितम् । व्याख्यानान्तरमाह—<q>विषय-
स्यापी</q>त्यर्धेन । विवक्षाविषयं लौकिकम्, तत्र च सत्यमेवेति साध्यविकलता ॥</p>
<p>इदानीम् “न ह्यन्यस्य वितथभावेऽन्यस्य वैतथ्यं भवति, अन्यत्वादेव”</p>
<p><sup id="fnref:121"><a href="#fn:121" class="footnote-ref" role="doc-noteref">121</a></sup>इतीदं भाष्यमुपरितने “न, अन्यत्वात्” इत्यस्य व्याख्यानद्वये योजयितुमाह—
<strong>न ह्यन्यस्येति</strong> । नैकस्मिन् लौकिकवाक्ये मृषार्थेऽन्यस्यापि वैदिकस्य मृषार्थत्वं
भवति, अप्रयोजकत्वाद्धेतोरिति । ननु वक्तृज्ञानविषयत्वे तन्मिथ्यात्वपक्षेऽस्त्येव
वाक्यस्य मिथ्या<sup id="fnref:122"><a href="#fn:122" class="footnote-ref" role="doc-noteref">122</a></sup>त्वमिति, तत्राप्याह—<strong>न ह्यन्यस्येति</strong> । न ह्यन्यस्य वक्तृज्ञानस्य
मिथ्यात्वेऽन्यस्यापि तत्प्रतिपादकस्य वाक्यस्य मिथ्यात्वमित्यर्थः । विवक्षाग्रहणं च
श्लोके वक्तृज्ञानोपलक्षणार्थम् ॥</p>
<p>इदानीम् “न हि देवदत्तस्य श्यामत्वे” इत्यादिभाष्यम्, तद्वाचष्टे—
<strong>श्यामत्व</strong> इत्यर्धेन । यादृशं श्यामत्वे साध्ये पुंस्त्वं साधारणानैकान्तिकम्, गौरेऽपि
दर्शनात्, तादृशं मिथ्यात्वे वाक्यत्वमित्यर्थः । “न, अन्यत्वात्” इत्यस्यैव
व्याख्यानान्तरमाह—<strong>परोक्तेरि</strong>त्यर्धेन । जात्युत्तरद्वारेण परप्रयुक्तस्य साधनस्य
दुष्टत्वमापादयति—यदि हि साधर्म्यमात्रादप्रयोजकात् मिथ्यात्वम्, वैधर्म्यमात्रा-
दष्यन्यत्वलक्षणात् तथात्वं किमिति न भवति ? विकल्पसमसंज्ञाकश्चायं
जातिप्रयोगः—“न, अन्यत्वात्” इति ॥</p>
<pb n="091"/>
<p>यद्वा प्रमाणमेवेदं सम्यक्त्वेऽन्यत्वमुच्यते ।<br>
विरुद्धाव्यभिचारित्वं बाधो वाप्यनुमानतः ॥ १८३ ॥</p>
<p>चोदनाजनिता बुद्धिः प्रमाणं दोषवर्जितैः ।<br>
कारणैर्जन्यमानत्वाल्लिङ्गाप्तोक्त्यक्षबुद्धिवत् ॥ १८४ ॥</p>
<p>तथानाप्ताप्रणीतोक्तिजन्यत्वाद् बाधवर्जनात ।<br>
देशकालादिभेदेन चाप्तोक्तिप्रत्ययो यथा ॥ १८५ ॥</p>
<p>अकर्तृकत्वसिद्ध्या च हेतुत्वं साधयिष्यते ।<br>
एवमाद्यवबुध्यायं नान्यत्वादित्यवोचत ॥ १८६ ॥</p>
<p>अस्यैवार्थान्तरमाह—<strong>यद्वा प्रमाणमिति</strong> । नैतदेवम्, अन्यस्यापि
सम्यक्त्वसाधनस्यानुमानान्तरस्य भावात्; तत्रेदं दूषणं विरुद्धाव्यभिचारित्वम्,
अनुमानेन वा बाधः ॥</p>
<p>कीदृशं पुनस्तदनुमानान्तरम् ? अत्राह—<strong>चोदनाजनितेति</strong> । बुद्धिर्धर्मिणी
प्रमाणमिति साध्यो धर्मः चोदानजनितेति सिद्धसाध्यतापरिहारार्थं विशेषणम्,
दोषवर्जितैः कारणैर्जन्यमानत्वादिति हेतुः, लि्ङ्गाप्तोक्त्यक्षबुद्धिवदिति दृष्टान्तः ।
अयं बुद्धिशब्दः प्रत्येकं सम्बन्धयितव्यः । ननु चानुमानेन<sup id="fnref:123"><a href="#fn:123" class="footnote-ref" role="doc-noteref">123</a></sup> प्रामाण्ये साध्ये
शब्दस्यानवस्था, साधकस्यापि साधकान्तरसाध्यत्वात् प्रामाण्यस्य । तदुक्तम्</p>
<p>“न चानुमानतः साध्या शब्दादीनां प्रमाणता” इति ।</p>
<p>दोषवर्जितैः कारणैर्जन्यमानत्वदित्यस्य च घटादावपि भावादनैकान्तिकत्वम्;
बुद्धित्वविशेषणपक्षे च स्मृतिज्ञानेनानैकान्तिकत्वम् । नैतदेवम्; <sup id="fnref:124"><a href="#fn:124" class="footnote-ref" role="doc-noteref">124</a></sup>अयथार्थभावा-
भावोऽत्र प्रतिज्ञातार्थः; न च कश्चिद् दोषः ॥</p>
<p>तस्मिन्नेव साध्ये हेतुद्वयं दृष्टान्तान्तरं चाह—<strong>तथेति</strong> ॥</p>
<p>देशकालादिभेदेन बाधवर्जनादित्यहेतुरिति चेत् इत्याशङ्क्याह—<q>अकर्तृ-
कत्वसिद्ध्या</q> चेत्यर्धेन । उरसंहरति—<strong>एवमि</strong>त्यर्धेन ॥</p>
<pb n="092"/>
<p>प्रत्यक्षस्त्विति दार्ढ्यं वा प्राथम्यं वापि लक्षयेत् ।<br>
स्वरूपतः प्रमाणत्वं मिथ्यात्वं पररूपतः ॥ १८७ ॥  १८७</p>
<p>ज्ञानाभावश्च मिथ्यात्वं द्वयस्यासम्भवाद् यदि ।<br>
प्रत्यक्षं तत् परेषां च सिद्धमस्यानुमानतः ॥ १८८ ॥</p>
<p>यथा च तव मिथ्यात्वं साधनं साधयेदिदम् ।<br>
तथा च बाधकाधीनं मिथ्यात्वमपि सादयेत् ॥ १८९ ॥</p>
<p>धर्म इत्युपसंहार्ये यच्छ्रेयस्करभाषणम् ।<br>
तद् धर्मपदवाच्यार्थनिरूपणविवक्षया ॥ १९० ॥</p>
<p>‘अपि च लौकिकवचनसाधर्म्याद् वैदिकमप्रमाणमित्यनुमानम् प्रत्यक्षस्तु
वेदवचने प्रत्ययः; न चानुमानं प्रत्यक्षविरुद्धं प्रमाणीभवितुमर्हति, इत्यत्र भाष्ये
चोदनाजनिते विज्ञाने प्रत्यक्षशब्दः प्रयुक्तः, तदसम्बद्धमिव दृश्यते, यतोऽपरोक्षार्थ-
विषयत्वेन वा विज्ञानस्य प्रत्यक्षत्वम्, अर्थजन्यत्वेन वा <sup id="fnref:125"><a href="#fn:125" class="footnote-ref" role="doc-noteref">125</a></sup>नापरोक्षतया “ज्ञाते
तु अनुमानादवगच्छति” इति परोक्षत्वाभ्युपगमात्, न च तदस्ति प्रकारद्वयम्—
शब्दजन्यत्वात् परोक्षार्थविषयत्वाच्चेति । सत्यमेवम्; किन्तु गौणवृत्त्या प्रत्यक्ष-
शब्दः प्रयुक्तः । किं पुनः प्रवृत्तेर्निमित्तमित्यत आह—<strong>प्रत्यक्षस्त्विति</strong> ।
निमित्तचतुष्टयमनुमानबाधोपयोगीति दर्शितम् ॥</p>
<p>इदानी परमतेन मुख्यमेव प्रत्यक्षविरोधं दर्शयितुमाह—<strong>ज्ञानभावश्चेति</strong>
विपर्ययसन्देहयोरभावेन ज्ञानानुत्पत्तिलक्षणं मिथ्यात्वम्; साधनवादिनः स्वयंप्रका-
शत्वेन प्रतिवादिनश्चानुमेयत्वेन प्रत्यक्षानुमानविरोधः ॥</p>
<p>“चोदनालक्षणोऽर्थो धर्मः” इत्युपक्रान्तम्; तेन “तस्माच्चोदना/?/-
क्षणोऽर्थः श्रेयस्करः” इत्युपसंहारभाष्यमसम्बद्धम्; एवं तूपसंहर्तव्यम्—
‘तस्माच्चोदनालक्षणोऽर्थो धर्मः’ इति; अशङ्क्याह—<strong>धर्म इतीति</strong> । तीर्थान्तर-
परिकल्पितधर्मत्वनिषेधेन द्रव्यक्रियागुणादीनां धर्मत्वं साधयितुं श्रेयस्करशब्दपर्याय/?/तां
धर्मशब्दस्य दर्शयति ॥</p>
<pb n="093"/>
<p>श्रेयो हि पुरुषप्रीतिः सा द्रव्यगुणकर्मभिः ।<br>
चोदनालक्षणैः साध्या तस्मात् तेष्वेव धर्मता ॥ १९१ ॥</p>
<p>अन्यत् साध्यमदृष्ट्वैव यागादीननुतिष्ठतः ।<br>
धार्मिकत्वसमाख्यानं तद्योगादिति गम्यते ॥ १९२ ॥</p>
<p>पश्वादीनि च धर्मस्य फलानीति व्यवस्तितम् ।<br>
चित्रागोदोहनादीनां तान्युक्तानि फलानि च ॥ १९३ ॥</p>
<p>तस्मात् तेष्वेव धर्मत्वं धर्माणीति च दर्शनात् ।<br>
लिङ्गसङ्ख्याविनिर्मुक्तो धर्मशब्दो निदर्शनम् ॥ १९४ ॥</p>
<p>एतदेव विवृणोति—<strong>श्रेयो हीति</strong> । तत्र भाष्यम्—“यो यागमनुतिष्ठिति,
त धार्मिक इति हि समाचक्षते” इति । तस्यायमर्थः—यागादीननुतिष्ठन् लोके
धार्मिकशब्देनोच्यते, तस्माद्यागादीनामेव धर्मत्वमिति ॥</p>
<p>अत्र चोदयन्ति—नन्वपूर्वमपि तत्रानुमीयते; <sup id="fnref:126"><a href="#fn:126" class="footnote-ref" role="doc-noteref">126</a></sup>तत्र यागयोगेनैवायं
धार्मिकशब्दः, न पुनरपूर्वयोगेनेत्यत्र किं मानमिति; आशङ्ग्याह—<q>अन्यत्सा-
ध्यमिति</q> । लौकिका हि प्रत्यक्षसमधिगम्यमेवार्थं प्रतिपद्यन्ते, न शास्त्री<sup id="fnref:127"><a href="#fn:127" class="footnote-ref" role="doc-noteref">127</a></sup>याम-
पूर्वनिर्वृत्तिम्; लौकिकश्चाय प्रयोग इति ॥</p>
<p>इतश्च नापूर्वस्य धर्मत्वमित्याह—<strong>पश्वादीनीति</strong> सपादश्लोकेन । पश्वादयो
हि लोके धर्मफलत्वेन प्रसिद्धाः; चित्रादीनां च तानि फलानि दर्शयन्ति चोदनाः
“चित्रया यजेत पशुकामः” इत्येवमाद्याः; तस्मात् तेष्वेव द्रव्यक्रियागुणादिषु
धर्मत्वम्, नापूर्वस्येति । लिङ्गदर्शनादप्येवमेवार्थः प्रतीयत इत्याह—<q>धर्माणीति
च दर्शनादिति</q> । “यज्ञेन यज्ञमयजन्त देवाः । तानि धर्माणि” इत्यत्र मन्त्रे
यागसामानाधिकरण्येन प्रयोगो धर्मशब्दस्य लिङ्गम् । कथं पुनर्बहुवचनान्तस्य
नपुंसकलिङ्गस्य धर्मशब्दस्य पुलिङ्गेनैकवचनान्तेन यज्ञेनेत्यनेन सह सम्बन्ध इत्या-
शङ्ग्याह—<strong>लिङ्गे</strong>त्यर्धेन ॥</p>
<pb n="094"/>
<p>अन्तःकरणवृत्तौ वा वासनायां च चेतसः ।<br>
पुद्गलेषु च पुण्येषु नृगुणेऽपूर्वजन्मनि ॥ १९५ ॥</p>
<p>प्रयोगो धर्मशब्दस्य न दृष्टो न च साधनम् ।<br>
पुरुषार्थस्य ते ज्ञातुं शक्यन्ते चोदनादिभिः ॥ १९६ ॥</p>
<p>न च वस्त्वन्तरं शक्यमपूर्वं स्वर्गयागयोः ।<br>
ज्ञातुं साधनभूतं वा साध्यं वा नाप्यतोऽन्यथा ॥ १९७ ॥</p>
<p>श्रुतसाधनसाध्यत्वत्यागेनाश्रुतकल्पना ।<br>
प्रसज्येतास्य ताद्रृप्ये व्यतिरेके त्वरूपता ॥ १९८ ॥</p>
<p>तस्मात् फले प्रवृत्तस्य यागादेः शक्तिमात्रकम् ।<br>
उत्पत्तौ वापि पश्वादेरपूर्वं न ततः पृथक् ॥ १९९ ॥</p>
<p>शक्तयः सर्वभावानां भावशब्दैर्विशेषतः ।<br>
नोपाख्यायन्त इत्येवं नापूर्वे धर्मशब्दता ॥ २०० ॥</p>
<p>एवं द्रव्यक्रियागुणादीनां धर्मत्वमभिधायेदानी तीर्थान्तरपरिकल्पिताना
धर्मत्वनिषेधमाद-<strong>अन्तःकरणेति</strong> श्लोकद्वयेन । अन्तःकरणवृत्तिवासनाविशेष-
पुद्गलनृगुणापूर्वेषु साङ्ख्यबौद्धार्हतवैशेषिकमीमांसककल्पितेषु धर्मशब्दप्रयोगाभावात्
विधिना च तेषां श्रेयस्साधनत्वानवगमान्नास्ति तेषां धर्मत्वमिति श्लोकद्वयस्यार्थः ॥</p>
<p>इतश्चापूर्वस्य धर्मत्व नास्तीत्याह—<strong>न चेति</strong> श्लोकचतुष्टयेन । तद्धि कल्प्य-
मानमपूर्वं फलयागयोरर्थान्तरं वा कल्प्येत तयोर्वा शक्तिः । न तावदर्थान्तरं फले
साधनभूतं कल्प्यते, श्रुतयागसाधनत्वत्यागेन अश्रुतापूर्वसाधनत्वप्रसङ्गात्; नापि
साध्यभूतम्, श्रुतयागादिसाध्यत्वत्यागेनाश्रुतापूर्वसध्यत्वसङ्गात्; नाप्युभयरूपर-
हितम्, <sup id="fnref:128"><a href="#fn:128" class="footnote-ref" role="doc-noteref">128</a></sup>असत्त्वप्रसङ्गात् । तस्मादवदश्यं यागस्य वा फलोत्पादिका शक्तिः,
आत्मनो वा फलोपभोग्यता, फलस्य वाङ्कुरावस्थाद्यपूर्वशब्देनाभिधीयते; न
चायं यागवाचको धर्मशब्दस्तच्छक्तिं प्रतिपादयति; न हि भावशब्दो भाव-</p>
<pb n="095"/>
<p>पुरस्ताच्चोदनाशब्दो विधावेव व्यवस्थितः ।<br>
न च तल्लक्षणा हिंसा प्रत्युदाहरणं कथम् ॥ २०१ ॥</p>
<p>चोदनालक्षणो यश्च श्येनादिरिह गम्यते ।<br>
निषेधाभावतस्तस्य कथं ब्रूयादनर्थताम् ॥ २०२ ॥</p>
<p>यद्यपि स्याद् विधिस्पृष्टे निषेधो नैव तादृशः ।<br>
विज्ञायते ह्यनर्थत्वं षोडशिग्रहणादिवत् ॥ २०३ ॥</p>
<p>चोदनालक्षणं चोक्त्वा निषिद्धत्वाद् विरुद्ध्यते ।</p>
<p>शक्तिं निष्कृष्टां प्रतिपादयति; न ह्युदकाहरणोत्पादकशक्तिर्घटशब्देनाभिधीयते—
इत्येतावान् श्लोकचतुष्टयस्यार्थः ॥</p>
<p>एवं चोदनालक्षणधर्मिशब्देषु व्याख्यातेष्वधुनार्थशब्दव्याख्यानपरं भाष्यम्
“उभयमिह चोदनया लक्षते” इत्यादि; तद्विकल्प दूषयितुमाह-<strong>पुरस्ताच्चेति</strong> ॥</p>
<p>यदि तावच्छ्येनादिसाध्यः प्राणवियोगसाधको व्यापारो हिंसाशब्दवाच्यः
प्रत्युदाहरणम्, <sup id="fnref:129"><a href="#fn:129" class="footnote-ref" role="doc-noteref">129</a></sup>न तदैकाङ्गविकलत्वम्; तस्य यद्यपि निषेधादनर्थत्वम्, तथापि
“चोदनेति क्रियायाः प्रवर्तकं वचनम्” इति भाष्ये चोदनाशब्देन प्रवर्तकं वाक्य-
मुक्तम्, न च तल्लक्षणा हिंसा । श्येनादीनां तु सत्यपि चोदनालक्षणत्वे प्रतिषे-
धाभावा<sup id="fnref:130"><a href="#fn:130" class="footnote-ref" role="doc-noteref">130</a></sup>दनर्थत्वं नास्तीत्याह—<strong>चोदनालक्षणो यश्चेति</strong> ॥</p>
<p>इदानीमभ्युपगम्यापि श्येनादीनां निषेधम्, अर्थत्वं नास्तीत्याह—<q>यद्यपि
स्यादिति</q> । लोके तावत्प्राणवियोजकव्यापारे हिंसाशब्दः प्रयुज्यते; स च यद्यपि
श्येन एव, तद्व्यतिरेकेण व्यापारान्तरानुलब्धेः; यद्यपि च विशेषशास्त्रविषयमपि
सामान्यशास्त्रं प्रवर्तते, तथापि नैव निषेधोऽनर्थातां बोधयति श्येनादीनाम् रागादि-
लक्षणायाः प्रवृत्तेर्निषेधोऽनर्थतां बोधयति, न विधिलक्षणायाः—इति दशमे
वक्ष्यामः ॥</p>
<p>“कथं पुनरसावनर्थः?” इत्यस्य उत्तरभाष्यम् “हिंसा हि सा, सा च
प्रतिषिद्धा” इति । एतद्विकल्प्य दूषयितुमाह—<strong>चोदनालक्षणमि</strong>त्यर्धेन । यदि
तावत्करणभूताः श्येनादयोऽत्र हिंसाशब्देनाभिधीयन्ते, तदोपक्रमोपसंहारयोर्विरोधः;</p>
<pb n="096"/>
श्वेनादावुपदिष्टे च हिंसा हीति न युज्यते ॥ २०४ ॥  
<p>हिंसा हि फलमेतेषां भिन्ना तेभ्यः स्वरूपतः ।<br>
सा हि प्राणवियोगात्मा श्येनस्त<sup id="fnref:131"><a href="#fn:131" class="footnote-ref" role="doc-noteref">131</a></sup>त्रासिवत् पृथक् ॥ २०५ ॥</p>
<p>उपदेशाभिधानं च <sup id="fnref:132"><a href="#fn:132" class="footnote-ref" role="doc-noteref">132</a></sup>नाविधेयेऽवकल्पते ।</p>
<p>“उभयमिह चोदनया लक्ष्यते” इत्यत्रोपक्रमे श्येनादीनां च चोदनालक्षणत्व-
मभिधायोपसंहारे “हिंसा हि सा, सा च प्रतिषिद्धा” इति निषेधाभिधानात् । अथ
श्येनादिसाध्यः प्राणवियोगभावको व्यापारो हिंसाशब्देनाभिधीयते, तत्राप्याह—
<strong>श्येनादा</strong>विति सार्धेन । श्येनादीनामनर्थत्वं प्रतिज्ञायेदानीं तत्साध्यस्य प्राण-
वियोगभावकव्यापारस्य निषिद्धत्वेनानर्थत्वकथनमसम्बद्धम्, सा हि प्राणवियोगा-
त्मेत्युक्तम्, तदनुपपन्नम्; मारणं हिंसाशब्देनोच्यते, न तु मरणम्; न हि म्रिय-
माणम् ‘हिनस्ति’ इत्युच्यते ; न च तत्र विधिप्रतिषेधौ स्तः, प्रयोजकव्यापार-
विषयत्वात् तयोः; स एव स्वमरणफलः परमरणफलो वा निषिध्यते; न तु प्राण-
वियोगाख्यः प्रयोज्यव्यापारः, तत्राप्रवृत्तत्वात् । तस्मादयमर्थः—साध्यविशेषाव-
च्छेदेन प्रयोजकव्यपारस्यैव हिंसात्वं कथयति—प्राणवियोगाविच्छिन्नः प्रयोजक-
व्यापारो हिंसा, न तु स्वर्गाद्यवच्छिन्नः ॥</p>
<p>इदानीम् “कथं पुनरनर्थः कर्तव्यतयोपदिश्यते ? ” इत्यस्योत्तरभाष्यम् “नैव
श्येनादयः कर्तव्या विज्ञायन्ते” इति तद् विकल्प दूषयितुमाह-<strong>उपदेशार्भिधान</strong>-
मित्यर्धेन । यदि तावद् विधिकर्मत्वनिषेधपरमिदं भाष्यम् “नैव श्येनादयः कर्तव्या
विज्ञायन्ते”—नैव श्येनादयोपाय इति हि तेषामुपदेशः” इति; कथमविधीय-
मानस्योपदिश्यमानत्वम् ? ननु च द्वौ विधेर्व्यापारौ—एकस्तावत् काम्यमानभावा-
र्थयोरुपायोपेयभावज्ञापनाख्यः, अपरोऽनुष्ठापकत्वरूपः; तत्र योऽधिकारविधिप्रमितो-
पायोपेयभावोत्तरकालीनस्तदनुष्ठापकत्वरूपः प्रयोगरूपो विधिव्यापारः, सोऽनेन
भाष्येण विरुध्यते “नैव श्येनादयः कर्तव्या विज्ञायन्ते”;-नैव श्येनादयः प्रयोज्या
इति यावत्, तत्र पुरुषस्य लिप्सयैव प्रवृत्तत्वात् । उक्तं च “तस्य लिप्सार्थलक्षणा”</p>
<pb n="097"/>
<p>इति । यस्तु ततः पूर्वभाव्युपायोपेयभावप्रतिपादनरूपोऽधिकारविधिव्यापारः, तद-
भिप्रायम् “यो हि हिंसितुमिच्छेत्, तस्यायमभ्युपाय इति हि तेषामुपदेशः” इति;
एतद् भाष्यमुपायमात्रतयैव विधानप्रतिपादनपरमुपपद्यते । एतदेवोपरितनेन भाष्य-
द्वयेन स्पष्टयति । “श्येनेनाभिचरन् यजेत इति हि समामनन्ति” इति श्येनस्यो-
पायमात्रतां दर्शयति; “न अभिचरितव्यमिति” इति च प्रयोज्यतां निषेधति ।
एवं सति निषिद्धेषु चोदनालक्षणेषु उपायेष्वनर्थत्वम्, अनिषिद्धेषु च ज्योतिष्टो-
मादिष्वर्थत्वमिति । यस्तु न पुरुषार्थो नापि पुरुषार्थसाधनम्, तस्याधिकारविधि-
सहितैः श्रुत्यादिभिरवगततादर्थ्यस्यापि प्रयोगविधिरेवानुष्ठानं प्रयुङ्क्ते यथा अग्नी-
षोमीयादिषु । तदुक्तम् “क्रत्वर्थो हि शास्त्रादवगम्यते” इति । तदनुपपन्नम्; न
ह्यत्र प्रथममुपायोपेयभावः प्रतीयते, अपि त्वनवगतोपायत्वस्य भावार्थस्य विधिरनु-
ष्ठानं बोधयति-‘इदं त्वं कुरु’ इति; यावदधिकारहेतुसद्भावमनुष्ठापको विध्यर्थः, न
श्रुत्यादिवदुपायमात्रप्रतिपादकः; उत्पत्तिविनियोगयोरपि प्रयोगविधिरेव; फलद्वारेण
त्वेतौ व्यपदेशौ—अयं विनियोगविधिरयमुत्पत्तिविधिरिति, यथा “दध्ना जुहोति”
इत्युत्पत्तिविधिरेव विनियोगविधिरित्युच्यते । तस्मा<sup id="fnref:133"><a href="#fn:133" class="footnote-ref" role="doc-noteref">133</a></sup>दग्निहोत्रे “दध्ना जुहोति”
इति “अग्निहोत्रं जुहुयात् स्वर्गकामः” इति सर्वत्र प्रयोगरूप एव विधिः ।
तदुक्तम्—</p>
<p>“अभिधात्री श्रुतिर्ह्येका विनियोक्त्र्यपरा स्मृता ।<br>
विधात्री च तृतीयोक्ता प्रयोगो यन्निबन्धनः” ॥   इति ।</p>
<p>तस्माद् विधेयो भावार्थः, न च विधिरनुष्ठापयति—इति चित्रम् । अनवगतोपाय-
त्वमेव भावार्थं विधिरनुष्ठापयतीत्युत्तरकालं विधित एवावगतोपायत्वं लिप्सति, तदा
च विधित एव प्रवृत्तत्वाल्लिप्सैव नानुष्ठापयति ।</p>
<p>अथ यस्य प्रेरणात्मको विध्यर्थः, तस्यैवम्; कार्यस्वभावे तु विध्यर्थेऽर्था-
प्रवर्तकत्वम्, लिप्सयैव च प्रवृत्तत्वात् प्रवृत्तिक्षय इति; तदयुक्तम् , अनवगतो-
पायभावमेव विषयं विधिः प्रयुङ्क्ते; अनवगतोपायत्वस्य च न लिप्सा प्रवर्तिके-
त्युक्तम् । अपि च प्रेरकेऽपि विधौ यत्रान्यत एव प्रवृत्तः; तत्र किमसौ करोति ?
अप्रवृत्तो हि प्रेर्यते यतः । तस्मात् सुष्ठूक्तम्—“उपदेशाभिधान च नाविधेयेऽव-
कल्पते” । इति ।</p>
<pb n="098"/>
श्येनादेरविधाने च[^1_pg099] कस्यान्यस्य विधेयता ॥ २०६ ॥  
<p>सर्वत्रावस्थितो न्यायो भावनांशद्वये विधिः ।<br>
स बाध्येतेह ये चामी ज्योतिष्टोमादयो मताः ॥ २०७ ॥</p>
<p>लिप्सायाश्च प्रवर्तकत्वे विषयवदितिकर्तव्यतायामपि सैव प्रवर्तयति, सेति-
कर्तव्यताकस्यैव विषयस्य फलोत्पत्तौ निमित्तत्वात्; अवान्तरविभागस्त्वयं करणेति-
कर्तव्यतालक्षणः; ततश्च प्रयोगविधेरुच्छेद एवेत्याह—<strong>श्येनादे</strong>रित्यर्धेन ॥</p>
<p>इदानीं तत्र विरोधं दर्शयितुमाह—<strong>सर्वत्रेति बाध्येतेहे</strong>त्यन्तेन ।</p>
<p>“चोदनेति क्रियायाः प्रवर्तकं वचनम्” “यो हि हिंसितुमिच्छेत् तस्या-
यमभ्युपाय इति हि तेषामुपदेशः” “न ह्यत्र यागाय स्वर्गकाम उपदिश्यते,
अपि तु स्वर्गकामाय यागः” इत्येवमादिभिरुपायैः प्रेरकत्वं दर्शयति ।</p>
<p>स्यादेतत्—करणानुबन्धवदितिकर्तव्यतानुबन्धेऽपि प्रवृत्तिक्षयो भवतु, को
दोष इति चेत् तत्राप्याह-<strong>य इत्यादि त</strong> इत्यन्तेन । ज्योतिष्टामादेरपि निषिद्धाग्नी-
षोमीयसम्बन्धादनर्थत्वेन “कोऽर्थः ? यो निःश्रेयसाय ज्योदिष्टोमादिः” इत्यनु-
पपन्नमित्यर्थः । ननु भावार्थगतो विधिः स्वर्गकामादिपदोपात्तेन पुरुषेण काम्यमान-
स्वर्गाद्युपायापेक्षिणा सम्बध्यमानस्तदपेक्षितमेव तावदुपायत्वमन्योत्पादनस्य भावार्थस्य
बोधयति; ततस्तस्य स्वर्गादिलिप्सानि<sup id="fnref:134"><a href="#fn:134" class="footnote-ref" role="doc-noteref">134</a></sup>बन्धनदृष्टानुष्ठापकत्वात् प्रच्युतः सन्नु<sup id="fnref:135"><a href="#fn:135" class="footnote-ref" role="doc-noteref">135</a></sup>पतयो-
पेयमात्रमनुष्ठापयति । तदनुपपन्नम्, स्वर्गकामादेर्यागाद्यवाच्छिन्नायां भावनायां
नियोगावगमात् । वक्ष्यति च—</p>
<p>“स्वव्यापारे हि पुरुषः कर्तृत्वेन नियुज्यते ।” इति ।</p>
<p>विधिपुरुषयोर्हि प्रेर्यप्रेरकलक्षणः सम्बन्धः; तत्र यागादयो विषयत्वेन संबध्यन्ते,
न पुनरिष्यमाणोपायतया तथापेक्षणम्; अन्यथा च प्रेरकत्वविघातात्; प्रेर्यप्रेरक-
विषयप्रतिपत्त्युत्तरकालं तु विषयस्येष्यमाणं प्रत्युपायत्वकल्पनात् । तदुक्तम्—“न
च तेनानियुज्यमानः फलकल्पनानिमित्तं लभते ।” इति । <sup id="fnref1:135"><a href="#fn:135" class="footnote-ref" role="doc-noteref">135</a></sup>अथ प्रयाजादिगतो</p>
<pb n="099"/>
<p>धर्मत्वेन न तेऽपि स्युः हिंसासाधनका हि ते ।<br>
न चाविधीयमानस्य फलतत्साधनाङ्गता ॥ २०८ ॥</p>
<p>साधनत्वेन विहितं न चाविहितमुच्यते ।<br>
साध्यत्वेन विधानं तु नैवेष्टं लोकवेदयोः ॥ २०९ ॥</p>
<p>तेनैवमर्थशब्दस्य प्रयोजनमिहोच्यते ।<br>
प्रवृत्तौ वा निवृत्तौ वा या शब्दश्रवणेन धीः ॥ २१० ॥</p>
<p>सा चोदनेति सामान्यं लक्षणं हृदये स्थितम् ।<br>
प्रवर्तकगृ<sup id="fnref:136"><a href="#fn:136" class="footnote-ref" role="doc-noteref">136</a></sup>हीतेस्तु स्यादुदाहरणार्थता ॥ २११ ॥</p>
<p>विधिः करणोपकारकामेन सम्बध्यमानो नियोगावगमपूर्वकं प्रयाजादेराग्नेयादीन्
प्रत्युपायत्वं बोधयति; अन्यथा प्रयाजादेरपि विधिर्विषयोपकारकामेन सम्बध्य-
मानस्तदपेक्षितमेव विषयं प्रति प्रयाजादेरुपायत्वं बोधयेत्; उपादानं तूपकार-
लिप्सयैव, यतोऽधिकारविधिर्विषयवदितिकर्तव्यताया अपि विषयं प्रत्युपायत्वं
बोधयति । तत्र प्रयोगविधेरुच्छेदः, अग्नीषोमीयादिषु वानर्थत्वम् । तदाह—
<strong>न चाविधीयमान</strong>स्येत्यर्धेन । यथा प्रयाजादेरविधीयमानस्य फलतत्साधनाङ्गत्वं
नास्ति; यथोक्तम् “न चाविहितमडगं भवति” इति प्रयोगविधिरभ्युपगतस्तत्र,
तथा आग्नेयादेरप्यविधीयमानस्य फलभावनां प्रति करणत्वं नास्तीति करणेतिकर्त-
व्यतानुबन्धयोरविशेषः ॥</p>
<p>अपि च साधनत्वेनापि विधिसंस्पर्शेनार्थत्वं नास्त्येवेत्याह—<strong>साधनत्वेने</strong>-
त्यर्धेन । प्राणवियोगकामस्य दुष्टोपायपरित्यागेनादुष्टोपायापेक्षायामदुष्टोपायप्रति-
पादकोऽयमधिकारविधिरित्यर्थः । भावनाकर्मत्वनिराकरणमप्ययुक्तम्, अनभ्युपगमा-
देवेत्याह—<strong>साध्यत्वेने</strong>त्यर्धेन ॥</p>
<p>एवं दूषितं भाष्यं व्याख्यातुमाह—<strong>तेनैवमिति</strong> सार्धेन । प्रवर्तकं निवर्तकं
च वाक्यं चोदनाशब्देनोच्यत इत्यर्थः । कथं तर्हि तद्भाष्यम् “चोदनेति
क्रियायः प्रवर्तकं वचनम्” इति ? तत्राह—<strong>प्रवर्तके</strong>त्यर्धेन ॥</p>
<pb n="100"/>
<p>तात्पर्ये ह्यर्थशब्दस्य नेयं व्याख्योपपद्यते ।<br>
अर्थग्रहणलभ्यं वा तत्प्रवर्तकभाषणम् ॥ २१२ ॥</p>
<p>तस्मादेवं व्याख्यायत इत्याह—<strong>तात्पर्ये ही</strong>त्यर्धेन । निवर्तकवाक्यनिषेधपरे
हि तस्मिन् भाष्ये इयमर्थशब्दस्य व्याख्या नोपपद्यत इत्यर्थः । इदानीं तस्यैव
भाष्यग्रन्थस्यापरं व्याख्यानद्वयमाह—<strong>अर्थग्रहणलभ्यमिति</strong> । अर्थपदावच्छिन्नस्य
धर्मपदावच्छिन्नस्य वा चोदनाशब्दस्य योऽर्थः तस्य वा लक्षणमुक्तवानित्यर्थः ।</p>
<p>नन्वेवमपि प्रवर्तकनिवर्तकवाक्यपरेऽपि तस्मिन् भाष्ये नैवेयमर्थशब्दस्य
व्याख्योपपद्यते; यदि हि भावार्थविषयो विधिः विधेयस्य निःश्रेयसफलतामवग-
मयति, निषेधविधिर्निषिध्यमानस्य प्रत्यवायफलताम्; तत इयमनर्थनिवृत्तिद्वारे-
णार्थशब्दस्य व्याख्यावकल्पेत, न तु तदुभयमप्यस्ति; न ह्यत्र ज्योतिष्टोमादेः कर-
णत्वं स्वर्गादेर्वा साध्यत्वं केनचिदभिहितम्; तस्य काममात्रसम्बन्धोपादानात्
धात्वर्थस्य च भावनामात्रविशेषणत्वश्रुतेः । न च विधिः फलं विना विधातुमस-
मर्थः, तस्य नियोज्यविषयमात्रापेक्षणात् । अत एष वाक्यार्थः-यः पुरुषः स्वर्गादि
कामयते, स यागादिविशिष्टां भावनां कुर्यादिति । किमर्थं पुनरसौ निष्फलानुष्ठाने
प्रवर्तते इति चेत्, विधिस्तावदेवमवगम्यते; यदि तु तथा न प्रवर्तते, किमत्र कुर्मः ?
अपि च जीवनाधिकारे भवतः का वार्ता ? यत्र पुरुषविशेषणत्वेनापि स्वर्गादि न
श्रूयते तत्र या विधेर्गतिः, सा कामनाधिकारेष्वपि भविष्यति । अपि च विधिः
साध्यसाधनभावमनापाद्य किं न विदधात्येव, उत विदधदपि न पर्यवस्यतीति ?
यदि तावदाद्यः पक्षः, तत इतरेतराश्रयत्वम्; वैधं हीदं फलमुच्यते, न च फलं
विना विधिर्विदधातीति । अथापर्यवसानम्, तन्न जानीमः किमेतदपर्यवसानं
नामेति । विधिना सफले निष्फले वा व्यापारे पुरुषः प्रवर्तते—इत्येतावान्
लिङर्थः । न हि प्रवर्तकत्वं मुक्त्वान्यो विधेर्व्यापार इत्युक्तं पुरस्तात्; स च पर्य-
वसित एवेति । अथ भावनाया भाव्यनिष्ठत्वात् भवनक्रियाकर्तृभूतेन भाव्येन विना</p>
<p><sup id="fnref:137"><a href="#fn:137" class="footnote-ref" role="doc-noteref">137</a></sup>न पर्यवस्यति, सन्निहि<sup id="fnref:138"><a href="#fn:138" class="footnote-ref" role="doc-noteref">138</a></sup>तात्मसम्बन्धिना भवनक्रियाकर्तृतयैव कमिपदोपात्तेन स्वर्गा-
दिना पूर्यमाणा पर्यवस्यति; विधिपुरुषावपि च पुरुषार्थसाधके नाञ्जस्येन</p>
<pb n="101"/>
<p><sup id="fnref:139"><a href="#fn:139" class="footnote-ref" role="doc-noteref">139</a></sup>धर्मे प्रमाणभूतायास्तद्वा लक्षणमुक्तवान् ।<br>
एवं सति विधिभ्यः <sup id="fnref:140"><a href="#fn:140" class="footnote-ref" role="doc-noteref">140</a></sup>स्याद्विधेयार्थावधारणम् ॥ २१३ ॥</p>
<p>प्रवर्तेते इति तदनुरोधादप्येषैव कल्पना ज्यायसीति मतम्, तदयुक्तम्; भवेदेत-
देवम् ,यद्यत्र प्रमाणमभविष्यत्; अपेक्षामात्रमेवैतदुक्तम् , न त्वत्र प्रमाणमभि-
हितम् । अथ प्रमाणमन्तरेणैव सन्निधानमात्रेण स्वर्गादेः साध्यत्वं कल्प्यते, ततो
वरमेकपदोपात्तस्य सन्निहिततरस्य तत् कल्पितम्; तस्य हि तावत् सामान्यतो
भावनाविशेषणत्वमभ्युपगतमेव; केवलं विशेषसम्बन्धः कल्पनीयः, कर्मरूपत्वाद्
धात्वर्थस्य; उत्तरत्र त्वादित आरभ्य सामान्यविशेष<sup id="fnref:141"><a href="#fn:141" class="footnote-ref" role="doc-noteref">141</a></sup>सम्बन्धादीत्यलमतिविस्तरेण ।
प्रतिषेधाधिकारे तु “ब्राह्मणो न हन्तव्यः” इत्येवमादिषु कमिपदोपादानमपि
दूरोत्सारितमेव । तत्र नरकपातः फलम्; तद्धि हननस्य वा कल्प्येत नञर्थस्य वा ?
न तावद् द्विजहननस्य, तत्र पुरुषस्याप्रवर्त्यमानत्वात् ; न ह्यविधीयमानानां फल-
सम्बन्धः क्वचिदभिमतः । नापि नञर्थस्य, तत्र पुरुषस्याप्रवर्त्यमानत्वात् ; न हि
नरकफले व्यापारे कश्चित् प्रवर्तते । अथ मतम्—प्रतिषेधविधिना रागतो हनने
प्रवर्तमानस्ततो; निवर्तते ; स यदि हननस्यानिष्टफलतां नावगच्छति, ततः किमिति
निवर्तते इति । उक्तमेव तद्विधेस्तावदियमवगतिः ; यदि न निवर्तते, किमत्र कुर्म
इति । यदि च पुरुषेष्वनिवर्तमानेषु विधेरप्रामाण्यं भवति, ततः कल्पितेऽपि हननस्य
नरकपाते फलेऽतिवृद्धरागान्धो न निवर्तते एवेति विधेरप्रामाप्यमपरिहार्यमेव ।
तस्मान्न भावार्थाधिकारेषु निःश्रेयसफलं नापि प्रतिषिद्धाधिकारेषु नरकपातः—इत्य-
र्थानर्थविवेका दुर्भण एवेत्याशङ्क्याह—<strong>एवमिति</strong>श्लोकद्वयेन । अयमर्थः—विधि-
स्तावद् भावनायां पुरुषं प्रवर्तयति; भाव्यनिष्ठश्च भावकव्यापारो भावना; तस्यां
भावनक्रियाकर्तुर्भाव्यत्वमिति वक्ष्यति—</p>
<p>“नित्यं न भवनं यस्य यस्य वा नित्यभूतता ।<br>
न तस्य क्रियमाणत्वं खपुष्पाकाशयोरिव ॥</p>
<p>तेन भूतिषु कर्तृत्वं प्रतिपन्नस्य वस्तुनः ।<br>
प्रयोजकक्रियामाहुः <sup id="fnref:142"><a href="#fn:142" class="footnote-ref" role="doc-noteref">142</a></sup>भावनां भावनाविदः ॥   “इति ॥</p>
<pb n="102"/>
<p>निषेधेभ्यो निषेध्यानामनर्थत्वेन निर्णयः ।<br>
तेनार्थग्रहणेनोक्ता विधेयस्येह धर्मता ॥ २१४ ॥</p>
<p>निषेध्यानामनर्थत्वमर्थसिद्धं न सूत्रितम् ।<br>
तस्मादुभयमित्यत्र विधेयप्रतिषेध्य<sup id="fnref:143"><a href="#fn:143" class="footnote-ref" role="doc-noteref">143</a></sup>योः॥ २१५ ॥</p>
<p>यागादिब्रह्महत्यादिवर्गयोः स्यान्निदर्शनम्<br>
श्येनादीनां विधेयत्वादिष्टस्यापि च साधनात् ॥ २१६ ॥</p>
<p>विधिरपि वा पुरुषार्थसाधके व्यापारे पुरुषेष्वप्रवर्तमानेष्वात्मनः प्रवर्तकत्व-
विगतिमाशङ्कमानः पुरुषार्थरूपमेव साध्यप्ताक्षिपन् सन्निहिततरमपि धात्वर्थं भवति-
क्रियाकर्तृत्वानुपादनादपुरुषार्थत्वाच्च न भावनायां भाव्यत्वेनावगमयति; स्वर्गादिषु
यद्दपि कामसम्बन्धेनोपक्षीणम्, तथापि तस्य ‘स्वर्गो मे भूयात्’ इत्येवं काम्य-
मानत्वेन भवतिक्रियाकर्तृत्वेनोपादानात् पुरुषार्थत्वाच्च विधिर्भावनाभाव्यत्वमवगम-
यन्न विहन्यत इत्येषा तावत्प्रक्रिया । वयं तु ब्रूमः—“ज्योतिष्टोमेन स्वर्गकोमो
यजेत,” “यावज्जीवं दर्शपूर्णमासाभ्यां यजेत” “ब्राह्मणो न हन्तव्यः” इत्येव-
मादिषु वाक्येषु प्रेरणाप्रतिपत्त्युत्तरकालं काम्यमानोपात्तदुरितक्षयनरकपातदयः
साध्यत्वेन प्रतीयन्ते; न च तत्र बाधः कारणदोषज्ञानं वा कदाचि<sup id="fnref:144"><a href="#fn:144" class="footnote-ref" role="doc-noteref">144</a></sup>दुदेति ।
किंनिबन्धना पुनरियं प्रतिपत्तिरिति चेत्; यदनन्तरमुत्पद्यते, तदेवास्य निबन्धनम्;
एवंविधवाक्यानन्तरं चेयमुत्पद्यते; तस्मादिदमेव कारणमिति । तस्माद् भावनार्थ-
विधिर्विधेयार्थतामवगमयति, निषेधविधिश्च निषेध्यस्यानर्थतामिति ।</p>
<p>एवमर्थशब्दस्यार्थं व्याख्याय भाष्यं योजयितुमाह—<strong>तस्मादुभयमिति</strong> ।
“उभयमिह चोदनया लक्ष्यते” विधेयं निषेध्यं च; तत्र विधेयस्येष्टसाधनत्वा-
दर्थत्वम, निषेध्यस्य चानिष्टफलत्वादनर्थत्वामिति ॥</p>
<p>एवं तर्हीदं भाष्यमसम्बद्धम्—“<sup id="fnref:145"><a href="#fn:145" class="footnote-ref" role="doc-noteref">145</a></sup>कोऽनर्थः ? यः प्रत्यवायाय श्येनादीः”
इत्यादि । एवं तु वक्तव्यं स्यात् ‘कोऽनर्थः ? यः प्रत्यवायाय ब्रह्महत्त्यादि इत्या-
शङ्क्याह—<strong>श्येनादीनामिति</strong> । श्येनादिसाध्ये प्राणवियोगभावके व्यापारे हिंसा-
शब्दवाच्ये विधिसंस्पर्शभ्रान्त्यपनयनार्थं लक्षणया श्येनादिशब्दः प्रयुक्त इति—</p>
<pb n="103"/>
<p>उपचारादनर्थत्वं फलद्वारेण वर्ण्यते ।<br>
प्रतिषिद्धा हि सेत्यत्र स्फुटमेतत् करि<sup id="fnref:146"><a href="#fn:146" class="footnote-ref" role="doc-noteref">146</a></sup>ष्यति ॥ २१७ ॥</p>
<p>हिंसा हीति च यच्चापि ब्रूते नाभिचरेदिति ।<br>
श्येनादीनां स्वरूपे तु नोत्तरग्रन्थसङ्गतिः ॥ २१८ ॥</p>
<p>विहितत्वान्निषेधस्य प्रवृत्तिस्तेषु दुर्लभा ।<br>
यदा तु चोदनाशब्दो विधावेव व्यवस्थितः ॥ २१९ ॥</p>
<p>तदोभयादिको ग्रन्थः साध्यसाधनसंश्रितः ।<br>
साध्यसाधनसम्बन्धे विधिना प्रतिपादिते ॥ २२० ॥</p>
<p>लक्ष्यमाणत्वमुभयोर्द्विविधं च फलं ऋतोः ।<br>
स्वर्गादि प्राप्यते तत्र प्रतिषेधानतिक्रमात् ॥ २२१ ॥</p>
<p>“श्येनादीनां विधेयत्वादिष्टस्यापि च साधनात” । इत्येतेन श्येनशब्दस्य
मुख्यार्थपरित्यागे कारणमुक्तम् ।</p>
<p>इमं चार्थमुपरितनेन भाष्यग्रन्थेन स्वयमेव भाष्यकारः स्पष्टयतीत्याह—
<strong>प्रतिषिद्धेति</strong> श्लोकद्वयेन । श्येनादी<sup id="fnref:147"><a href="#fn:147" class="footnote-ref" role="doc-noteref">147</a></sup>स्वरूपेऽनर्थत्वेन प्रतिज्ञाते “हिंसा हि सा, सा
च प्रतिषिद्धा” “नाभिचरितव्यम्” इति च सर्वमिदं प्राणवियोगभावकस्य
व्यापारस्य हिंसाशब्दवाच्यस्य स्यादिति ।</p>
<p>इदानीं विधायकव्यापाराङ्कीकारेणैवादित एवारभ्य भाष्यं व्याचष्टे—
<strong>यदात्विति</strong> । भवतु विधायकमेव वाक्यं चोदना, तथापीदं भाष्यमेवं व्याख्यायते—
“उभयमिह चोदनया लक्ष्यते” । साध्यं साधनं चेत्यर्थः ।</p>
<p>साध्यांशस्याविधेयत्वात् कथं चोदनालक्षणत्वम्, विधेयत्वे वा कथमनर्थत्व-
मित्याशङ्क्याह—<strong>साध्येति</strong> त्रिपाद्या । स्वर्गकामस्य धात्वर्थापरिच्छिन्नभावनाकर्त-
व्यताप्रतिपत्त्युतरकालं काम्यमानधात्वर्थयोर्या साध्यसाधनभावावगतिः तदभिप्राय-
मिदं चोदनालक्षणत्वमुभयोरिति ।</p>
<p>साध्यमपि द्विविधमर्थोऽनर्थश्चेत्याह—<strong>द्विविधमिति</strong> सपादश्लोकेन । प्रतिषे-
धमनतिक्रम्य यदुपभुज्यते सोऽर्थः, प्रतिषेधातिक्रमेण तु यदुपभुज्यते सोऽनर्थः इति ।</p>
<pb n="104"/>
<p>अतिक्रमेण हिंसादि शास्त्रान्तरनिरीक्षया ।<br>
फलांशे भावनायाश्च प्रत्ययो न विधायकः ॥ २२२ ॥</p>
<p>वक्ष्यते जैमिनिश्चाह तस्य लिप्सार्थलक्षणा ।<br>
तेन सामान्यतः प्राप्तो विधिना च निवारितः ॥ २२३ ॥</p>
<p>फलांशोपनिपातिन्या हिंसायाः प्रतिषेधकः ।<br>
अनर्थप्राप्तिहेतुत्वं बोध्यते तत्र यद्यपि ॥ २२४ ॥</p>
<p>श्येनस्वरूपं नानर्थस्तत्फलस्य त्वनर्थता ।<br>
परस्तूभयमित्यादेः फलस्यापि विधेयताम् ॥ २२५ ॥</p>
<p>भावनान्त<sup id="fnref:148"><a href="#fn:148" class="footnote-ref" role="doc-noteref">148</a></sup>र्गतत्वाद् वा मत्वानर्थत्वमा<sup id="fnref:149"><a href="#fn:149" class="footnote-ref" role="doc-noteref">149</a></sup>क्षिपत् ।<br>
नैवेत्येतावता चास्य विधेयत्वनिराक्रिया ॥ २२६ ॥</p>
<p>श्येनसाध्याया हिंसायाः विहितत्वेन प्रतिषेधाभावात् कथं तदवाप्तिः प्रति-
षेधातिक्रमेणेत्याशङ्क्याह—<strong>फलांश इति</strong> । लिप्सयैव प्रवृत्तत्वान्न साध्यांशे विधिः
प्रेरयति । वक्ष्यति च भाष्याकारः—“जानात्येवासौ मयैतत् कर्तव्यमिति; उपायं तु न
वेद; यथा स्वर्गकाममुद्दिश्य” इति । जैमिनिरप्याह—“तस्य लिप्सार्थलक्षणा” इति ।</p>
<p>ततश्चाविहितत्वादस्ति प्रतिषेधशास्त्रस्यावरस इत्याह—<strong>तेन सामान्यत इति</strong> ।</p>
<p>श्येनस्य तु सत्यप्यनर्थहेतुत्वे निषेधभावादनर्थत्वं नास्तीत्याह—<strong>अनर्थेति</strong> ।</p>
<p>“कथं पुनरसावनर्थः कर्तव्यतयोपदिश्यते” इति चोद्यभाष्यम्, तस्याभि-
प्रायमाह—<strong>परिस्त्विति</strong> । परश्चोद्यवाद्येवं मन्यते—“उभयमिह चोदनया लक्ष्यते”
इत्यनेन भाष्येण साधनवत् साध्यस्यापि चोदनलक्षणत्वमभिदधता विधेयत्वमेवा-
मिहितम्, भावनान्तःपातित्वाद् वा फलस्येति मत्वा अनर्थत्वमाक्षिपति स्मेत्यर्थः ।</p>
<p>इदानीं फलविधिद्वारेण चोद्ये कृते <sup id="fnref:150"><a href="#fn:150" class="footnote-ref" role="doc-noteref">150</a></sup>तस्यापि विधियत्वादाक्षिपदिति पर-
चोद्यावसरे श्येनादीनामविधेयत्वप्रतिपादनपरम्—“नैव श्येनादयः कर्तव्या विज्ञा-
यन्ते” इत्युत्तरभाष्यमसम्बद्धम्, “तेषामुपदेशः” इति चानेन <sup id="fnref:151"><a href="#fn:151" class="footnote-ref" role="doc-noteref">151</a></sup>विरुद्धम्, उक्तेन
प्रकारेण वस्तुतोऽप्यनुपपद्यमानम्—आशङ्क्य “नैव” इत्येतावद् विच्छिद्य
व्याचष्टे—<strong>नैवेत्य</strong>र्धेन । नैव फलं विधीयत इत्यर्थः ॥</p>
<pb n="105"/>
<p>किं विधेयमिदानीं स्यादाह श्येनादयस्त्विति ।<br>
प्रश्नापाकरणे चात्र तव्यो विधविवक्षया ॥ २२७ ॥</p>
<p>प्रयुक्तो न तु साध्येऽर्थे द्वयेऽप्यनुपयोगतः ।<br>
अनर्थस्यापि साध्यत्वमविधेयस्य हीष्यते ॥ २२८ ॥</p>
<p>साध्यत्वरहिते चेष्टा विधेये नित्यमर्थता ।<br>
शतुश्च लक्षणार्थत्वं तेषां चाप्युपदेशनम् ॥ २२९ ॥</p>
<p>उपरितनं तु भाष्यं श्येनादीनां विधेयत्वप्रतिपादनपरमित्याह—<strong>किमि</strong>त्य-
र्धेन । इदानी यद्यपि च तव्यप्रत्ययः कर्मणि विधौ च <sup id="fnref:152"><a href="#fn:152" class="footnote-ref" role="doc-noteref">152</a></sup>स्मर्यते, तथापि “श्येनाद्यः</p>
<p><sup id="fnref:153"><a href="#fn:153" class="footnote-ref" role="doc-noteref">153</a></sup>कर्तव्या विज्ञायन्ते” इत्यत्र विधिविवक्षया प्रयुज्यत इत्याह-<strong>प्रश्नापाकरण इति</strong> ।
फलस्य विधिविषयत्वे निराकृते किं विधेयमिति विधिविषयप्रश्नापाकरणार्थ एव
तव्यप्रत्ययोऽत्र विधिविवक्षया प्रयुक्त इति गम्यते; न पुनः साध्ये कर्मणि प्रयुक्तः,
प्रश्नेनासम्बन्धात्, अर्थानर्थत्वयोरनुपयोगाच्च ।</p>
<p>इदानीं यथा अर्थत्वानर्थत्वयोरनुपयोगस्तथा दर्शयति—<strong>अनर्थस्यापिति</strong> ।
अर्थत्वप्रतिपादनार्थं वा श्येनादीनां कर्मत्वमभिधीयेत, अनर्थत्वपरिहारार्थं वा ? न
च तदुभयमप्यत्रोपयुज्यते, तयोर्विधिप्रतिषेधाधीनत्वात्; सत्यपि साध्यत्वे विधिरहिते
प्रतिषेधाक्रान्ते हिंसादावनर्थत्वदर्शनात्; विनापि साध्यत्वेन विधेयेषु ज्योतिष्टो-
मादिष्वर्थत्वसिद्धेः ।</p>
<p>भाष्यकारस्यापि चैतदेवाभिमतमित्याह—<strong>शतुश्चेति</strong> । “अभिचरन्” इति</p>
<p><sup id="fnref:154"><a href="#fn:154" class="footnote-ref" role="doc-noteref">154</a></sup>शतुः “लक्षणहेत्वोः क्रियायाः” इति पुरुषलक्षणार्थत्वम् “यो हि हिंसितु-
मिच्छेत”, इति वदन—“तेषामुपदेशः” इति च वदन् भाष्यकारः स्फुटं
करोति करणांशस्य विधेयत्वम्; अन्य<sup id="fnref:155"><a href="#fn:155" class="footnote-ref" role="doc-noteref">155</a></sup>था ह्यपदेशवचनं नावकल्पत इति ।</p>
<p>इदं वार्तिककारीयं दूषणं समर्थनं च सर्वमेवालूनविशीर्णम् । तथा ह्ययं
दूषणमार्गोऽत्र कृतः—विधायकं वाक्यं चोदनाशब्देनोक्तं भाष्यकारेण “चोदनेति</p>
<pb n="106"/>
क्रियायाः प्रवर्तकं वचनम्” इत्यत्र, न निषेधकवचनम्; न च विधायकवाक्यलक्षणा
ब्रह्महत्यादयः; तेनार्थपदस्य व्यावर्त्यं नास्तीति । तदनुपपन्नम्; सत्यं विधिरेव
चोदनोच्यते; भावार्थाधिकारन्निषेधाधिकारेऽपि स एव प्रमाणम्, विषयमात्रं तु
भिद्यते; “यजेत स्वर्गकामः” इत्यत्र स्वर्गकामो भावार्थे नियुज्यते, “ब्राह्मणो न
हन्तव्यः” इत्यत्र तु रागतो हननावच्छिन्नायां भावानायां प्रवर्तमानो नञर्थावच्छि-
न्नायां भावानायां नियुज्यते; न तु निषेधाधिकारे नञः प्रामाण्यम्, [^1_pg107]भावार्थवद्विषय-
कोटिनिक्षेपात् । नन्वेवमपि नानर्थस्य चोदनालक्षणत्वम्; हननादयश्चानर्थाः ।
उच्यते—नञर्थविषय एव विधिः प्रतीयमानो हननस्याप्यनिष्टफलतामवगमयति
यथा भावार्थविषयोऽवगम्यमानो नियोज्यविशेषणस्य स्वर्गादेः साध्यताम् । ननु
“ब्राह्मणो न हन्तव्यः” इत्यत्र नियोगनियोज्यविषयश्रवणान्नैराकाङ्क्ष्ये सति
कल्प्यमानो नरकपातः पुरुषबुद्धिप्रभव एव स्यात् । एवं तर्हि “यजेत स्वर्गकामः”
इत्यत्रापि नियोगनियोज्यविषयश्रवणान्नैराकाङ्क्ष्ये सति नियोज्यविशेषणस्य साध्य-
त्वकल्पना पुरुषबुद्धिप्रभवैव स्यात्; यतो नियोज्यविशेषणस्य स्वर्गादि भावार्थसाध्यता-
मप्रतिपद्यमानमेव जीवनवन्नियोज्यं विशेषयितुं शक्नोत्येव । नापि भावार्थस्य
साध्याकाङ्क्षायां सन्निहितत्वान्नियोज्यविशेषणस्य साध्यत्वम्, जीवनस्यापि साध्य-
त्वप्रसङ्गात् । अथासिद्धस्येष्य[^2_pg107]माणत्वेनोपात्तस्यैतल्लोके दृष्टम् “हरीतकीं भक्षयेद्
विरेककामः” इत्यादौ; प्रतिपाद्यमानमेव जीवनवत्; नियोज्यजीवनं तु सिद्धम् ।
तदनुपपन्नम्, सर्वत्र निज्योज्यविशेषणस्य सिद्धत्वात्; जीवनाधिकारे च सन्निहित-
स्यायोग्यत्वात् साध्यान्तरं कल्पयतु भवान् । अथ तत्र नियोगार्थ एव साध्यः;
सकामाधिकारेष्वप्यविशिष्ट एवायमर्थ इति चेत्; न तर्हि स्वर्गादेः साध्यत्वम्,
जीवनवत् केवलाधिकारहेतुत्वात् । अपि च न तावत् भावार्थ एव द्वयमुत्पादयति,
वाक्यार्थत्वेनान्विताभिधानेन विषयविषयिभावेन च तस्य विध्यर्थनिष्पादकत्वात्;
उभयपरत्वे च भावार्थस्यैकस्मिन् पदग्रामे वाक्यार्थद्वयप्रसङ्गात् । नापि भावार्थ-
वदवाक्यार्थत्वप्रसङ्गात्; स्वर्गस्यैवेष्यमाणस्यानन्यनिष्ठस्य चोत्पद्यमानस्य वाक्यार्थ-
त्वप्रसङ्गात् । नापि भावार्थ एव स्वर्गाद्युत्पत्तिमवान्तरव्यापारीकृत्य कार्यं निष्पाद-
यति; कार्यनिष्पत्तेस्तर्हि पूर्व स्वर्गाद्युत्पत्या भवितव्यम्; भावार्थानन्तरम्’ कालान्तरे
<pb n="107"/>
वा ? न तावदनन्तरम्, पुत्रादेरदर्शनात्; नापि कालान्तरे, भावार्थस्य क्षणिक-
त्वेन तदानीमभावात्, विध्यर्थातिरिक्तापूर्वानभ्युपगमाच्च । अपि च भावार्थसाध्ये
नियोगफले किं युगपदुत क्रमेणेति । न तावद् युगपत्, उभयत्र व्यापारायोगात्
समप्रधानत्वप्रसङ्गाच्च । अथ क्रमपक्षः, तत्रापि किं नियोगसिद्धिः फलस्यावान्तर-
व्यापारः, उत फलसिद्धिर्नियोगस्येति ? यदि प्रथमः पक्षः, तदा नैव लिप्सया
विषये प्रवृत्तिः; अपि तु विधित एव । अथ फलसिद्धिर्नियोगस्यावान्तरव्यापारः,
तदानुष्ठनानन्तनरं फलस्य दर्शनं स्यात; नियो[^1_pg108]गस्यानिष्पन्नत्वात्, अपूर्वानभ्युप-
गमाच्च । न च शाब्दी सिर्द्धर्द्वयस्य, अभावात् । तस्मान्न कामाधिकारे फलस्य
साध्यत्वम् । अथ भावार्थविषयो विधिः नियोज्यविशेषणस्य भावार्थसाध्यतामना-
पाद्य न पर्यवस्यत्येवेति, हन्त तर्हि “ब्राह्मणो न हन्तव्यः” इत्यत्रापि नञर्थविषयो
विधिः हनन[^2_pg108]स्यानिष्टफलतामनापाद्य न पर्यवस्यत्येवेति । एवं समाने सति यः
स्वर्गस्य साध्यतां कल्पयति, स न नरकपातस्येत्येतदपि दुर्भणम् । अपि च
वार्तिककारस्येदं दर्शनम् निषेधविधौ विपर्यये नरकपात एव फलमिति ।
तदुक्तम्—
<p>“निषेधेभ्यो निषेध्यानामनार्थत्वेन निर्णयः ।” इति ।</p>
<p>तस्माद् विधिरेव चोदनोच्यतां तल्लक्षणावेव त्वर्थानर्थाविति ॥</p>
<p>यदपि समर्थनमुक्तं विधिनिषेधौ द्वावपि चोदनाशब्दवाच्यौ; तत्र विधि-
लक्षणत्वं ब्रह्महत्यादीनां मा भूत्, निषेधलक्षणास्तु भविष्यन्तीति; तदयुक्तम्;
यतो विधिरेव चोदना; निषेधाधिकारे तवेद प्रमाणम्; ब्रह्महत्यादयोऽपि तल्ल-
क्षणा एवेत्युक्तम् ।</p>
<p>इदमपरं समर्थनम्—भवतु विधिरेव चोदना; तथापीदं भाष्यमेवं
नेयम्—“उभयमिह चोदनया लक्ष्यते” साध्यं साधनं च; साध्यमपि द्विविधम्
अर्थोऽनर्थश्चेति; ज्योतिष्टोमादिसाध्यः स्वर्गाद्यर्थः श्येनादिनां तु यत् साध्यं
हिंसात्मकं सोऽनर्थ इति । एतदप्यसमञ्जसम् । तथाहि—का पुनरियं हिंसा
नाम ? यदि प्राणवियोगः, तस्य प्रयोज्यव्यापारत्वेन प्रतिषेधसम्बन्धाभावान्नानर्थ-
त्वम् । अथ तदुत्पादको व्यापारः, स तर्हि श्येन एव; तस्यानर्थत्वे साधनस्यै-
वानर्थत्वम् । अथ प्राणवियोगभावकः करोत्यर्थो हिंसा, स च श्येनसाध्यः, तत-</p>
<pb n="108"/>
<p>ब्रुवन् स्फुटीकरोतीष्टमुपदेशो हि नान्यथा ।<br>
विधित्वमादिशब्दात् स्यादितिकर्तव्यतास्वपि ॥ २३० ॥</p>
<p>श्चायमर्थः—यः प्राणवियोगं कर्तुमिच्छेत्, स श्येनेन कुर्यादिति; स एव
प्राणवियोगावच्छिन्नः करोत्यर्थो नियोज्यविशेषणम्, स एव श्येनावच्छिन्नो विधे-
र्विषय इति प्राणवियोगावच्छिन्नस्य च प्रतिषेधादनर्थत्वम् “न हिंस्यात् सर्वा
भूतानि” इति । तदनुपपन्नम् प्राणवियोगावच्छिन्नानां पुरुषस्याप्रवृत्तेरप्रतिषेधात्;
अनुबन्धद्वयावच्छिन्न एव भावार्थे पुरुषः प्रवर्तते <sup id="fnref:156"><a href="#fn:156" class="footnote-ref" role="doc-noteref">156</a></sup>निवर्तते वा; फलानुबन्धस्तु
सर्वदेच्छाविषय एव, न तु तत्र प्रवृत्तिर्लिप्सया विधिना वा; उपाय एव हि तौ
प्रवर्तकावगतानवगतभेदेन; तस्मात् श्येनादावितिकर्तव्यतानुबन्धवत् करणानु-
बन्धेऽपि वैधी प्रवृत्तिरित्यतः श्येनादौ न कस्याचिदनर्थत्वम्; ब्रह्महत्त्यादय एव
त्वनर्थत्वेनार्थपदव्यावर्त्याः । तदुक्तम्—</p>
<p>“तस्मादुभयमित्यत्र विधेयप्रतिषेध्ययोः ।<br>
यागादिब्रह्महत्यादिवर्गयोः स्यान्निदर्शनम् ॥”   इति ।</p>
<p>श्येनादीनां तु न साक्षान्नाप्युपचारेण नापि तत्फलस्यानर्थत्वमिति तस्यानर्थत्वप्रति-
पादनपरम्—“श्येनो वज्र इषुः” इत्येवमादि भाष्यमुपेक्षणीयम् । तदुक्तम्—</p>
<p>“गुरोरप्यवलिप्तस्य कार्याकार्यमजानतः ।<br>
उत्पथप्रतिपन्नस्य परित्यागो विधीयते ॥”   इति ।</p>
<p>“श्येनादीनां विधेयत्वादिष्टस्यापि च साधनात् ।<br>
उपचारादनर्थत्वं फलद्वारेण वर्ण्यते ॥”—</p>
<p>इति व्यख्यानान्तरं त्वनभिप्रेतमेव भाष्यगमनिकामात्रेणोक्तमिति कृतमतिविस्तरेण,
प्रकृतमनुसरामः ॥</p>
<p>“श्येनादयः कर्तव्या विज्ञायन्ते” इत्यत्र आदिशब्देन करणवदितिकर्त-
व्य<sup id="fnref:157"><a href="#fn:157" class="footnote-ref" role="doc-noteref">157</a></sup>ताया विधिसंस्पर्शेन प्रतिषे<sup id="fnref:158"><a href="#fn:158" class="footnote-ref" role="doc-noteref">158</a></sup>धाविषयत्वं दर्शयति भाष्यकारः । <sup id="fnref:159"><a href="#fn:159" class="footnote-ref" role="doc-noteref">159</a></sup>तदभिप्रायं
व्याचष्टे—<strong>विधित्वमिति</strong> ।</p>
<pb n="109"/>
<p>तस्मात् फलांशे या हिंसा वैदिकी सा निषिध्यते ।<br>
अंश<sup id="fnref:160"><a href="#fn:160" class="footnote-ref" role="doc-noteref">160</a></sup>द्वयेऽपि या हिंसा तन्निषेधाभिधायिनाम् ॥ २३१ ॥</p>
<p>अविशेषेण यच्छास्त्रं शिरोवदिति चोतरम् ।<br>
निषेधेनानवष्टब्धे विषये न ह्यनर्थता ॥ २३२ ॥</p>
<p>प्रत्यक्षादेरशक्यत्वात् कल्प्यते निष्प्र<sup id="fnref:161"><a href="#fn:161" class="footnote-ref" role="doc-noteref">161</a></sup>माणिका ।<br>
न हि हिंसाद्यनुष्ठाने तदनीं दोपदर्शनम् ॥ २३३ ॥</p>
<p>बाह्येऽपि विचिकित्सा तु शास्त्रादेवोपजायते ।<br>
हिंस्यमानस्य <sup id="fnref:162"><a href="#fn:162" class="footnote-ref" role="doc-noteref">162</a></sup>दुःखित्वं दृश्यते यन्न तावता ॥ २३४ ॥</p>
<p>कर्तुर्दुःखानुमानं स्यात् तदानीं <sup id="fnref:163"><a href="#fn:163" class="footnote-ref" role="doc-noteref">163</a></sup>तु विपर्ययात् ।<br>
वि<sup id="fnref:164"><a href="#fn:164" class="footnote-ref" role="doc-noteref">164</a></sup>षयेऽस्याः फलं यादृक् प्रेत्य कर्तुस्तथाविधम् ॥ २३५ ॥</p>
<p>यस्तु साङ्ख्यः शब्दप्रमाणानभिज्ञो बाह्यहिंसावदस्यापि निषेधमाह, तस्य
“अविशेषेण यच्छास्त्रम्” “शिरोवत्” इति चोतरद्वयं दातव्यमित्याह—<q>अंश-
द्वयेऽपीति</q> । “अविशेषेण यच्छास्त्रम्” इत्यनेन पदाहवनीयन्यायेन सामान्य-
विशेषबाधं दर्शयति; “शिरोवत्” इत्यनेनापि शवप्रतिषेधशास्त्रस्य “नारं
स्पृष्ट्वास्थि सस्नेंह सवासा जलमाविशेत्” इति; तस्य विधिशास्त्रेण “पुरुषशीर्ष-
मुपदधाति” इत्येनेन बाधः ।</p>
<p>नापि प्रत्यक्षादिना तत्रानर्थत्वं प्रतीयत इत्याह—<strong>निषेधेनेति</strong> सार्धेन ॥</p>
<p>नापि बाह्यहिंसावद् विचिकित्सा<sup id="fnref:165"><a href="#fn:165" class="footnote-ref" role="doc-noteref">165</a></sup>बलेनात्रानर्थत्वम्, शास्त्रानुसारित्वेन
विचिकित्साया एवाभावादित्याह—<strong>बाह्योऽपि</strong>त्यर्धेन ।</p>
<p>नापि हिंस्यमानदुःखित्वदर्शनेन कर्तृदुःखानुमानम्, प्रत्यक्षविरोधादि-
त्याह—<strong>हिंस्यमानस्येति</strong> ।</p>
<p>इदानीं साङ्ख्योक्तमेव प्रयोगदुषणायोपन्यस्यति—<strong>विषयेऽस्या इति</strong> ।
विमत्यधिकरणभावा हिंसा धर्मिणी, विषयफलतुल्यं ददातीति साध्यो धर्मः ;
क्रियाविशेषत्वादिति हेतुः; शास्त्रोक्तदानवदिति दृष्टान्तः ।</p>
<pb n="110"/>
<p>हिंसा क्रियाविशेषत्वात् सूते शास्त्रोक्तदानवत् ।<br>
य एवमाह तस्यापि गुरुस्त्रीगमनादीभिः ॥ २३६ ॥</p>
<p>सुरापानादिभिश्चापि विपक्षैर्व्यभिचारिता ।<br>
विरुद्धता च यादृग्धि दानैस्तादृक् फलं भवेत् ॥ २३७ ॥</p>
<p>विधिगम्यफलवाप्तिरदुःखात्मकता तथा ।<br>
न च या संप्रदानस्य प्रीतिस्तादृक् फलं श्रुतम् ॥ १३८ ॥</p>
<p><sup id="fnref:166"><a href="#fn:166" class="footnote-ref" role="doc-noteref">166</a></sup>दातुस्तेन हि दृष्टान्तः साध्यहीनः प्रतीयते ।<br>
संप्रदानं च दाने ते विषयः कर्म हिंसने ॥ २३९ ॥</p>
<p>वैषम्यं संप्रदाने तु <sup id="fnref:167"><a href="#fn:167" class="footnote-ref" role="doc-noteref">167</a></sup>पक्षस्थे तद्विरुद्धता ।<br>
प्रीयते संप्रदानं हि देवतेति <sup id="fnref:168"><a href="#fn:168" class="footnote-ref" role="doc-noteref">168</a></sup>स्थितं तव ॥ २४० ॥</p>
<p>तत्र क्रियाविशेषत्वादित्यस्य हेतोः विपक्षेऽपि सुरापानगुरुस्त्रीगमनादौ भावा-
दनैकान्तिकत्वमित्याह—<strong>य एवमिति</strong> । यतः पाने पीयमाना<sup id="fnref:169"><a href="#fn:169" class="footnote-ref" role="doc-noteref">169</a></sup> सुरा पानादिविषयः
तस्य न किञ्चित् फलम्; अभिगमेऽप्यभिगम्यस्य सुखामिति ।</p>
<p>इदानीमभ्युपगम्यैकान्तिकत्वं विरुद्धतामापादयति—<strong>विरुद्धेति</strong> । हिंसा
विधिगम्यमदुःखात्मकं फलं प्रेत्य कर्तुर्दिशति, क्रियाविशेषत्वाच्छस्त्रोक्तदानव-
दित्यर्थः ।</p>
<p>साध्यविकलत्वेन दृष्टान्तमपि दूषयितुमाह—<strong>न च येति</strong> । दातुरमृतत्वं
फलम्, संप्रदानस्य तु सुखलवप्राप्तिः फलमित्यर्थः ।</p>
<p>अपि च—<strong>संप्रदानं च दाने ते विषयः कर्म हिंसने ॥ वैषभ्यमिति</strong> ।
अयमभिप्रायः—विषयफलतुल्यफलं ददातीत्यत्र कर्मप्रतिपादको वा विषयशब्दः,
संप्रदानकर्मप्रतिपादको वा ? तत्रोभयप्रतिपादकत्वमभिप्रेतं भवतः; यतो दाने संप्रदानं
विषयः, प्रदेयस्य हिरण्यादेः फलात्मताभावात्; हिंसायां तु कर्म विषयः ; यतः
तस्यैव दुःखात्मकं फलम्; तदेतस्मिन् प्रयोगे उभयपरत्वं विरुद्धमिति ।</p>
<p>अथैतद्दोषपरिजिहीर्षया अग्नीषोमीयादिहिंसाया अपि देवतारूपं संप्रदान-
मेव विषयः, तत्राप्यभिमतसाध्याङ्गविरोधिनी प्रतिज्ञेत्याह—<strong>संप्रदानं त्विति</strong> ।</p>
<pb n="111"/>
<p>दृष्टान्तं कर्म <sup id="fnref:170"><a href="#fn:170" class="footnote-ref" role="doc-noteref">170</a></sup>दाने चेत् तस्य कीदृक् फलं भवेत् ।<br>
जपहोमादिदृष्टान्तात् परपीडादिवर्जनात् ॥ २४१ ॥</p>
<p>चोदितत्वस्य हेतुत्वाद् विरुद्धाव्यभिचारिता ।<br>
विहितप्रतिषिद्धत्वे <sup id="fnref:171"><a href="#fn:171" class="footnote-ref" role="doc-noteref">171</a></sup>त्यक्त्वान्यन्नैव कारणम् ॥ २४२ ॥</p>
<p>धर्माधर्मावबोधस्य तेनायुक्तानुमानगीः ।<br>
अनुग्रहा<sup id="fnref:172"><a href="#fn:172" class="footnote-ref" role="doc-noteref">172</a></sup>च्च धर्मत्वं पीडातश्चाप्यधर्मताम् ॥ २४३ ॥</p>
<p>वदतो <sup id="fnref:173"><a href="#fn:173" class="footnote-ref" role="doc-noteref">173</a></sup>जपशीध्वादिपानादौ नोभयं भवेत् ।<br>
क्रोशता हृदयेनापि गुरुदाराभिगामिनाम् ॥ २४४ ॥</p>
<p><sup id="fnref:174"><a href="#fn:174" class="footnote-ref" role="doc-noteref">174</a></sup>भूयान धर्मः प्रसज्येत भूयसी ह्यपकारिता ।<br>
अनुमानप्रधानस्य प्रतिषेधानपेक्षिणः ॥ २४५ ॥</p>
<p>विषये । दुःखरूपं फलं <sup id="fnref:175"><a href="#fn:175" class="footnote-ref" role="doc-noteref">175</a></sup>दातुरभिप्रेतं हिंसायाः; न च संप्रदानस्य देवताख्यस्य
दुःखरूपं फलम्, अस्मत्पक्षे फलाभावात् । साङ्ख्यपक्षे तु प्रीतिः फलम्, देवता-
राधनत्वाद् यागस्येति ॥</p>
<p>अथ हिंसायामिव दृष्टान्तेऽपि दाने कर्मैव विषयः, तत्रापि साध्यविकलत्वं
दृष्टान्तस्येत्याह—<strong>दृष्टान्त</strong> इत्यर्धेन ।</p>
<p>विरुद्धाव्यभिचारी चायं हेतुरित्याह—<strong>जपहोमादीति</strong> ।</p>
<p>निराकृतं च धर्माधर्मविषयत्वमनुमानस्येत्याह—<strong>विहितेति</strong> ।</p>
<p>नापि विधिप्रतिषेधौ मुक्त्वा परपीडानुग्रहौ धर्माधर्मत्वे लक्षणमित्याह—</p>
<p>अनुग्रहाच्चेति</p>
<p>।</p>
<p>एव<sup id="fnref:176"><a href="#fn:176" class="footnote-ref" role="doc-noteref">176</a></sup>मव्यापकत्वमभिधायेदानीमतिव्याप्तिं दर्शयितुमाह—<strong>क्रोशतेति</strong> । ननु
चित्तोद्वेगादात्मन एव पीडोत्पद्यत इति कथमतिव्यापकत्वमित्याशङ्क्याह—
<strong>अनुमानेति</strong> ।</p>
<pb n="112"/>
<p>हृदयक्रोशनं कस्माद् दष्टां पीडामपश्यतः ।<br>
पीडातश्चाप्यधर्मत्वं तथा पीडामधर्मतः ॥ २४६ ॥</p>
<p>अन्योन्याश्रयमप्नोति विना शास्त्रेण साधयन् ।<br>
एवमादावशास्त्रज्ञो म्लेच्छो नोद्विजते क्वचित् ॥ २४७ ॥</p>
<p>तस्य नाधर्मयोगः स्यात् पूर्वोक्ता यदि कल्पना ।<br>
तस्मादनुग्रहं पीडां तदभावमपास्य च ॥ २४८ ॥</p>
<p>धर्माधर्मार्थिभिर्नित्यं मृग्यौ विधिनिषेधकौ ।<br>
क्वचिदस्या निषिद्धत्वात शक्तिः शास्त्रेण बोधिता ॥ २४९ ॥</p>
<p>नन्वधर्मत्वेनाभिगम्यस्य पीडामुत्पादयत्येवेत्याशङ्क्याह <strong>पीडातश्चेति</strong> ।</p>
<p>अशास्त्रज्ञस्य त्वेवमादिपदार्थकरणे चितोद्वेगोऽपि नास्तीत्याह—<q>एवमादा-
विति</q> ।</p>
<p>प्रकृतमुपसंहरति—<strong>तस्मादिति</strong> ।</p>
<p><strong>साङ्ख्यनायकमाधवस्त्वाह</strong>—विहायानुमानादीन् विधिप्रतिषेधत्वानिबन्धन-
त्वमेव धर्माधर्मयोरवलम्ब्याग्नीषोमीयादिष्वधर्मतामाह—<strong>क्वचिदिति</strong> श्लोकत्रयेण ।
अयमर्थः—सत्यं विधिप्रतिषेधनिबन्धनावेव धर्माधर्मौ; तौ तु विधिप्रतिषेधौ
तयोरिष्टानिष्टशक्तिज्ञापकौ, न पुनः कारकौ; ततः किमिति चेत्, इदं ततो
भवति—हिंसा नाम तावदेका व्यक्तिस्त्रैलोक्येऽपि; तस्याश्च क्वचिल्लोके ब्रह्महत्त्या-
दिषु “न हिंस्यात् सर्वा भूतानि” इति प्रतिषेधादनिष्टसाधनत्वशक्तिरवगमिता;
न च प्रतिहता सेदानीम्; विधेयेष्वग्नीषोमीयादिषु हिंसाया अविशेषान्नापगच्छति;
न हि तेषु विधेः अनिष्टसाधनत्वावगमे अग्नीषोमीयादिषु ब्रह्महत्त्यादिषु वा कश्चिद्
विशेषः; तत्र यदि नामाग्नीषोमीयादिषु विधिरपरः प्रतीयते किं तावता पूर्वप्रतिमा
शक्तिरपगच्छति ? न हि विधेः अवगतानिष्टसाधनशक्त्यपगमे कच्चिद् व्यापारः,
तत्र विधितः श्रेयस्साधनत्वावगमात् । अतः सर्वशास्त्रानुसारादेव हिंसादीनाम-
धर्मत्वं कल्प्यते, न पुनरनुमानत इति स्थितमग्नीषोमीयादिष्वधर्मत्वम् ।</p>
<pb n="113"/>
<p>प्रत्यवायनिमि<sup id="fnref:177"><a href="#fn:177" class="footnote-ref" role="doc-noteref">177</a></sup>त्तत्वं विधानान्नापगच्छति ।<br>
शास्त्रेण न हि शक्तिनामावापोद्वापनक्रियाः ॥ २५० ॥</p>
<p>विद्यमाना हि कथ्यन्ते शक्तयो द्रव्यकर्मणाम् ।<br>
तदेव चेदं कर्मेति शास्त्रमेवानुधावता ॥ २५१ ॥</p>
<p>हिंसादीनामधर्मत्वं <sup id="fnref:178"><a href="#fn:178" class="footnote-ref" role="doc-noteref">178</a></sup>कल्प्यते नानुमानतः ।<br>
एवं ये निपुणं प्राहुस्तैरप्येतत् परिक्ष्यताम् ॥ २५२ ॥</p>
<p>सुरापानादिभिः शूद्रः किं याति नरकं कृतैः ।<br>
वैश्यस्तोमेन वा किं स्याद् विप्रराजन्ययोः फलम् ॥ २५३ ॥</p>
<p>पञ्चम्यामिष्टिकरणान्मध्याह्ने चाग्निहोत्रतः ।<br>
तस्माद् यद् यादृशं कर्म यत्फलोत्पत्तिशक्तिकम् ॥ २५४ ॥</p>
<p>शास्त्रेण गम्यते तस्य तादृशस्यैव तत् फलम् ।<br>
हिंसा चांशद्वयादन्या या तस्याः प्रतिषेधजम् ॥ २५५ ॥</p>
<p>प्रत्यवायार्थताज्ञानं विधिनान्यत्र <sup id="fnref:179"><a href="#fn:179" class="footnote-ref" role="doc-noteref">179</a></sup>वार्यते ।<br>
ज्ञानमेव <sup id="fnref:180"><a href="#fn:180" class="footnote-ref" role="doc-noteref">180</a></sup>तु शक्तीनां नावापोद्वापनक्रियाः ॥ २५६ ॥</p>
<p>एवं चोदिते सति अतिप्रसङ्गापादनद्वारेण तद्दूषणमाह—<strong>एवमिति</strong>
श्लोकद्वयेन । <sup id="fnref:181"><a href="#fn:181" class="footnote-ref" role="doc-noteref">181</a></sup>विप्रकर्तृकस्या सुरापानस्य निषिद्धत्वेनावधारिता नरकोत्पादिका शक्तिः
शूद्रकर्तृकेऽपि नापगच्छति; तथा वैश्यकर्तृकस्य वैश्यस्तोमस्य विहितत्वेनाधारिता
स्वर्गोत्पादिका शक्तिः विप्रराजन्यकर्तृकेऽपि नापगच्छति; पौर्णमास्यमावास्या-
कालविशिष्टस्य दर्शपूर्णमासस्य विहितत्वेनावधारिता स्वर्गोत्पादिका शक्तिः पञ्चम्या-
मपि नापगच्छतीत्यादि; तत्रैवं दूषिते सत्यवश्यमेवं परिहारो वक्तव्य इत्याह
—<strong>तस्मादिति</strong> ।</p>
<p>किमेवं सतीत्याह—</p>
<p>हिंसा चेति</p>
<p>। निषेधशास्त्रं च करणेतिकर्तव्यताव्यति-
रिक्तायाः प्रत्यवायोत्पदिकां शक्तिं बोधयति; तस्या एव तु करणेतिकर्तव्यतायां
विधिशास्त्रेण बाधितत्वान्न ज्ञापयतीत्यर्थः । यत् पुनरिदमुक्तम्—“शास्त्रेण न हि
शक्तीनामावापोद्वापनक्रियाः” इति, सत्यम्; तदेव तु ज्ञापकत्वं विषयभेदेनेत्याह
—<strong>ज्ञानमेवेति</strong> ।</p>
<pb n="114"/>
<p><sup id="fnref:182"><a href="#fn:182" class="footnote-ref" role="doc-noteref">182</a></sup>क्रियन्ते शास्त्रतस्तास्तु क्रिया<sup id="fnref:183"><a href="#fn:183" class="footnote-ref" role="doc-noteref">183</a></sup>भेदे व्यवस्थिताः ।<br>
व्यवस्थाः शक्तिभेदानां दृष्टर्थेष्वपि कर्मसु ॥ २५७ ॥</p>
<p>अभिन्नत्वेऽपि दृश्यन्ते भुजेः स्वस्था<sup id="fnref:184"><a href="#fn:184" class="footnote-ref" role="doc-noteref">184</a></sup>तुरेष्विव ।<br>
रूपाभेदेऽपि हिंमादेः भेदोऽङ्गान<sup id="fnref:185"><a href="#fn:185" class="footnote-ref" role="doc-noteref">185</a></sup>ङ्गहेतुकः ॥ २५८ ॥</p>
<p>तथाप्येकफलत्वं चेत् क्रियात्वात् सर्वसङ्करः ।<br>
यजित्वाद्यविशेषाच्च चितादिफलतुल्यता ॥ २५९ ॥</p>
<p>भेदात् तत्र व्यवस्था चेदिहाप्येवं भविष्यति ।<br>
विधीनां <sup id="fnref:186"><a href="#fn:186" class="footnote-ref" role="doc-noteref">186</a></sup>चापि सर्वेषां साक्षाद व्यवहितोऽपि वा ॥ २६० ॥</p>
<p>पुरुषार्थः फलं तेन <sup id="fnref:187"><a href="#fn:187" class="footnote-ref" role="doc-noteref">187</a></sup>नानर्थोऽपि प्रतीयते ।<br>
न चेषु श्रूयतेऽनर्थो <sup id="fnref:188"><a href="#fn:188" class="footnote-ref" role="doc-noteref">188</a></sup>निषेधान्न च कल्प्यते ॥ २६१ ॥</p>
<p>एकस्यापि कर्मणः शक्तिविशेषाणां व्यवस्था दृश्यत एवेत्याह—<q>व्यवस्था
इति</q> । यथैकमेव दधिभोजनं पितश्लेष्मोपहतेन क्रियमाणमनारोग्याय, वातुलेन तु
क्रियमाणं शान्तये ।</p>
<p>यत्त्विदुक्तम्—“तदेवं चेदं कर्म” इति, तत्राप्यह—<strong>रूपाभेदेऽपी</strong>-
त्यर्धेन ॥</p>
<p>एवं भेदे सत्यपि यदि हिंसारूपक्रियैक्यमभ्युपगम्य प्रत्यवायोत्पादकत्व-
मुच्यते, तदा क्रियारूपतयैक्यात् स्वर्गोत्पादकत्वमपि स्यात; तदाह—
<strong>तथापीति</strong> ॥</p>
<p>अथैक्ये सत्यवच्छेदमङ्गीकृत्य परिहारस्तत्र, तथेहापि भविष्यतीत्याह—
<strong>भेदादि</strong>त्यर्धेन । अपि च पुरुषार्थपर्यवसायित्वाद् विधेः तद्विशेषाकाङ्क्षायां सत्या-
मनर्थस्यावसर एव नास्तीत्याह—<strong>विधीनामिति</strong> ।</p>
<p>न चात्रानर्थः फलत्वेन श्रूयते, नापि कल्प्यत इत्याह—<strong>न चेत्यर्धेन</strong> ॥</p>
<pb n="115"/>
<p>न च प्रकरणस्थत्वात् पुरुषार्थः फलं भवेत् ।<br>
कर्मोप<sup id="fnref:189"><a href="#fn:189" class="footnote-ref" role="doc-noteref">189</a></sup>कारः कल्प्यस्तु दृष्टोऽ<sup id="fnref:190"><a href="#fn:190" class="footnote-ref" role="doc-noteref">190</a></sup>दृष्टोऽपि वा ततः ॥ २६२ ॥</p>
<p>कल्पनावसरस्तत्र नानर्थस्यानपेक्षणात् ।<br>
क्रत्वर्थश्चापि संस्कारः पशोनारादुपक्रिया ॥ २६३ ॥</p>
<p>दृष्टैव त्ववदानानां निष्पतिः क्रत्वपेक्षिता ।<br>
अभिचारेऽप्युपायस्था हिंसा नार्धम <sup id="fnref:191"><a href="#fn:191" class="footnote-ref" role="doc-noteref">191</a></sup>इष्यते ॥ २६४ ॥</p>
<p>तस्मादनङ्गभूतायां हिंसायामेतदुच्यते ।<br>
उद्देशाच्च फलत्वेन श्येनादौ न विधीयते ॥ २६५ ॥</p>
<p>भावनाविधि<sup id="fnref:192"><a href="#fn:192" class="footnote-ref" role="doc-noteref">192</a></sup>रप्येष फलांशाद् विनिवर्तते ।<br>
अतः स्वतो न धर्मत्वं श्येनादेर्नाप्यधर्मता ॥ २६६ ॥</p>
<p>अपि च निरधिकारस्य अधिकारान्तरसन्निधौ श्रवणात् तादर्थ्येनैव भवति-
व्यम्, कुतस्तत्रानर्थगन्धोऽपीत्याह—<strong>न चेति</strong> सार्धेन ।</p>
<p>क्रत्वर्थतापि शेषभूतपशुसंस्कारकत्वेन तत्राप्यपेक्षितावदाननिष्पत्तिसमर्पक-
त्वेनेत्याह—<strong>क्रत्वर्थश्चेति</strong> ।</p>
<p>तस्मादवस्थितमेतत्—अंशद्वयगताया विहि<sup id="fnref:193"><a href="#fn:193" class="footnote-ref" role="doc-noteref">193</a></sup>तत्वेनाप्रतिषेधान्नानर्थत्वम्;
अतश्च श्येनेऽपि चोदकप्राप्तायां नैवाधर्मत्वम्; श्येनसाध्याया हिंसायाः विधि-
संस्पर्शाभावेन प्रतिषिद्धत्वादधर्मत्वमित्याह—<strong>अभिचारेऽपीति</strong> ।</p>
<p>उक्तमेव फलांशस्याविधेयत्वं स्मारयति—<strong>उद्देशाच्चेति</strong> ।</p>
<p>श्येनादीनां तु न स्वतो धर्मत्वम्, पारम्पर्येणानिष्टफलत्वात्; नाप्यधर्म-
त्वम्, प्रतिषेधाभावात्; औपचारिकस्तु तत्रानर्थशब्दप्रयोग इत्युक्तमित्याह—
<strong>अत इति</strong> ।</p>
<pb n="116"/>
<p>फलानर्थानुबन्धित्वात् तद्द्वारेणोपचर्यते ।<br>
निराकाङ्क्षस्य चैकेन श्येनस्य न फलद्वयम् ॥ २६७ ॥</p>
<p>तस्मात् क्रियान्तरादे<sup id="fnref:194"><a href="#fn:194" class="footnote-ref" role="doc-noteref">194</a></sup>व हिंसातोऽधर्म उच्यते ।<br>
फलतोऽपि च यत् कर्म नानर्थेनानुबध्यते ॥ २६८ ॥</p>
<p>केवलप्रीतिहेतुत्वात् तद्धर्मत्वेन गी<sup id="fnref:195"><a href="#fn:195" class="footnote-ref" role="doc-noteref">195</a></sup>यते ।<br>
ननु चेष्टाभ्युपायत्वात् श्येनादेर्धर्मता भवेत् ॥ २६९ ॥</p>
<p>फलं तावदधर्मोऽस्य श्येनादेः संप्रधार्यते ।<br>
यदि येनेष्टसिद्धिः स्या<sup id="fnref:196"><a href="#fn:196" class="footnote-ref" role="doc-noteref">196</a></sup>दनिष्टाननुबन्धिनी ॥ २७० ॥</p>
<p>तस्य धर्मत्वमुच्यते ततः श्येनादिवर्जनम् ।<br>
यदा तु चोदनागम्यः कार्याकार्यानपेक्षया ॥ २७१ ॥</p>
<p>धर्मः प्रीतिनिमित्तं स्याद् तदा श्येनेऽपि धर्मता ।<br>
यदि त्वप्रीतिहेतुर्यः साक्षाद् व्यवहितोऽपि वा ॥ २७२ ॥</p>
<p>ननु किमिति श्येने फलस्यानिष्टानुबन्धित्वम्, श्येनस्यैवानिष्टफलत्वं किमिति
न भवतीत्याशङ्क्याह—<strong>निराकाङ्क्षस्येति</strong> । धर्मत्वं तर्हि श्येनस्य भवत्वित्या-
शङक्याह—<strong>फलतोऽपीति</strong> । एवं स्थिते सति श्लोकार्धेन चोदयति—<strong>नन्वि</strong>
त्यर्धेन ॥</p>
<p>अत्रोच्यते-श्येनसाध्यस्य प्राणवियोगभावकव्यापारस्य निषिद्धत्वेन तावद-
धर्मत्वम्; श्येनादीनां तु धर्मत्वमधर्मत्वं वेत्येतद् विचारयाम इत्याह—<strong>फलमि</strong>त्य-
र्धेन । वृद्धव्यवहारपर्यालोचनं चात्र संप्रधारणम् । कीदृशेऽर्थे वृद्धैर्धर्माधर्मशब्दौ
प्रयुक्तावित्याह—<strong>यदीति</strong> । यदि यः पुरुषार्थं साधयत्यनिष्टानुबन्धी च न भवति,
तत्र वृद्धैर्धर्मशब्दः प्रयुज्यते; तदा श्येनादयो धर्मशब्देन वर्ज्यन्ते; यदि विधेये
प्रीतिसाधके च पदार्थे सत्यप्यनिष्टानुबन्धित्वे धर्मशब्दः प्रयुज्यते, तदा श्येनेऽपि
धर्मत्वमित्याह—<strong>यदा त्विति</strong> । यदा त्वनिष्टानुबन्धिनि लोके धर्मशब्दः प्रयुज्यते,
तदा श्येनेऽप्यधर्मत्वमित्याह—<strong>यदि त्विति</strong> । तत्र पूर्वेण श्येनादेः धर्मत्वं नास्ती-</p>
<pb n="117"/>
<p><sup id="fnref:197"><a href="#fn:197" class="footnote-ref" role="doc-noteref">197</a></sup>तस्याधर्मत्वमुच्येत तदा श्येनेऽप्यधर्मता ।</p>
<p><sup id="fnref:198"><a href="#fn:198" class="footnote-ref" role="doc-noteref">198</a></sup>ये तु हिंसात्वसाधर्म्याद् बाह्य<sup id="fnref:199"><a href="#fn:199" class="footnote-ref" role="doc-noteref">199</a></sup>वच्चोदितास्वपि ॥ २७३ ॥</p>
<p><sup id="fnref:200"><a href="#fn:200" class="footnote-ref" role="doc-noteref">200</a></sup>वदन्त्यनर्थहेतित्वं तेषामागबाधनम् ।<br>
तमनादृत्य यो ब्रूयाद्या<sup id="fnref:201"><a href="#fn:201" class="footnote-ref" role="doc-noteref">201</a></sup>गादावप्यसौ वदेत् ॥ २७४ ॥</p>
<p>स्वर्गादिसाधनाशक्तिं क्रियात्वाद् भोजनादिवत् ।<br>
गीतामन्त्रार्थवादैर्या कल्प्यतेऽनर्थहेतुता ॥ २७५ ॥</p>
<p>प्रत्यक्षश्रुतिबाध्यत्वात् सान्यार्थत्वेन <sup id="fnref:202"><a href="#fn:202" class="footnote-ref" role="doc-noteref">202</a></sup>वारिता ।<br>
शिष्यान् प्रत्यविशिष्टत्वात् सूत्रवैदिकवाक्ययोः ॥ २७६ ॥</p>
<p>त्युक्तम् मध्येन धर्मत्वमुक्तम् तृतीयेनाधर्मत्वमिति । ये तु हिंसात्वसाधर्म्येण बाह्य-
हिंसावदग्नीषोमीयादेरधर्मत्वमाहुः, तेषामागमविरोधो वक्तव्य इत्याह—<strong>ये त्विति</strong> ।
यस्त्वागमविरोधमनादृत्य ब्रवीति, तस्येष्टविघातकृद् विरुद्धश्चोद्भावनीय इत्याह—
<strong>तमनादृत्येति</strong> । यदप्यर्थवादरूपेण मन्त्रेण संशब्दितम्, तदप्यन्यार्थत्वादग्नीषोमी-
यस्य फलं न भवतीत्याह—<strong>गीतामन्त्रार्थवादैरिति</strong> । विधिविरोधादन्यार्थत्वाच्च
नेदं फलमित्यर्थः ।</p>
<p>“नन्वशक्तमिदं सूत्रमिमावर्थौ वदितुम्” इति; अस्योत्तरभाष्यम्—
“उच्यते, यत्र वाक्यादर्थोऽवगम्यते, तत्रैवम्; तत्तु वैदिकेषु, न सूत्रेषु” इत्यादि ।
तस्यायमर्थः—यत्र शब्दैकसमधिगम्योऽर्थः, तत्रैकत्वात् तात्पार्यस्यार्थद्वयपरत्वे वाक्यं
भिद्यते; वैदिकेषु चैतत् प्रमाणान्तराप्रतिपन्नार्थसमर्पकत्वात्; लौकिकस्य सूत्र-
वाक्यस्य नायं दोष इति । तदेतद् दूषयितुप्राह—<strong>शिष्यानिति</strong> । सूत्रवाक्यमपि
प्रमाणान्तराप्रतिपन्नमेव वेदार्थं शिष्यान् प्रतिपादयति । तदुक्तम्—</p>
<p>“नान्यतो वेदविद्भ्यश्च सूत्रवृत्तिक्रियेष्यते” इति ।</p>
<p>अन्यपरस्य चान्यार्थप्रतिपादनाशक्तिर्वेदवाक्यवत् सूत्रवाक्येऽप्यस्त्येवेति अनुत्तर-
मिदमिति ।</p>
<pb n="118"/>
<p>अशक्तेश्चोभयोः साम्यान्न सूत्रेष्वित्यनुत्तरम् ।<br>
प्रागुक्तपरिसंख्यायाः फलमेतत् प्रकाश्यते ॥ २७७ ॥</p>
<p>सूत्रेषु ह्यनया युक्त्या गतिरेषापि युज्यते ।<br>
तस्मादावतत सूत्रं तन्त्रं वा शक्तिभेदतः ॥ २७८ ॥</p>
<p>एकदेशानुमानाद् वा द्वे सूत्रे परिकल्पिते ।<br>
इतरेतरसमीप्यादेतावेव परस्परम् ॥ २७९ ॥</p>
<p>कल्प्येते वाक्यशेषाय नान्यावयवकल्पना ।<br>
विशिष्टार्थानुवादित्वादथवेत्यपि भाषिते ॥ २८० ॥</p>
<p>वाक्यभेदः स एवेति संज्ञातन्त्रत्वमुत्तरम् ।<br>
अर्थं वा प्रत्युपा<sup id="fnref:203"><a href="#fn:203" class="footnote-ref" role="doc-noteref">203</a></sup>दानं संज्ञालक्षणशब्दयोः ॥ २८१ ॥</p>
<p>तन्त्रं लक्षणशब्दो वा वाच्यो धर्मार्थशब्दयोः ।<br>
धर्मे सामान्यतः सिद्धे प्रमाणं कथ्यते यदा ॥ २८२ ॥</p>
<p>एवं दूषिते समर्थयितुमाह—<strong>प्रागुक्तेति</strong> । अयमभिप्रायः—प्रमाणान्तर-
प्रतिपन्नार्थसूचकत्वात <sup id="fnref:204"><a href="#fn:204" class="footnote-ref" role="doc-noteref">204</a></sup>न सूत्रस्यायं दोष इति ।</p>
<p>प्रमाणान्तरेण च चोदनालक्षणोऽर्थो धर्मत्वेन प्रसिद्धः; अतो यथा तमर्थं
समर्थयति, यथा व्याख्येयमित्याह—<strong>तस्मादिति</strong> ।</p>
<p>ननु सूत्रद्वयपरिकल्पनायाम् ‘चोदनालक्षणो धर्मः’ इत्यत्रानर्थस्यापि धर्मत्वं
प्राप्नोति, ‘अर्थो धर्मः’ इत्यत्र कृप्यादेरपीत्याशङ्क्याह—<strong>इतरेतरसामीप्यादिति</strong> ।</p>
<p>इदमपरं परिहारभाष्यम्—अथवार्थस्य सतश्चोदनालक्षणस्य धर्मत्वमित्ये-
कार्थत्वमेवं इति; तदेतत् दूषयितुमाह—<strong>विशिष्टार्थेति</strong> त्रिपाद्या । तस्मात् पूर्वैव
व्याख्या शोभनेत्याह—<strong>संज्ञातन्त्रत्वमुत्तरमिति</strong> । संज्ञाशब्देन धर्मशब्दमाह ।</p>
<p>अर्थलक्षणशब्दयोर्वा तन्त्रत्वमाह—<strong>अर्थं वेति</strong> ।</p>
<p>ननु यदा ‘सामान्यतः सिद्धं धर्ममनूद्य चोदना प्रमाणत्वेन प्रतिज्ञायते’
इतीयं वचनव्यक्तिः, तदानर्थस्य धर्मत्वं प्राप्नोत्येव<sup id="fnref:205"><a href="#fn:205" class="footnote-ref" role="doc-noteref">205</a></sup>; किमर्थशब्देन व्युदस्यत
इति चोदयति—<strong>धर्म इति</strong> ।</p>
<pb n="119"/>
<p>प्राप्तमेव तदाथत्वं किमर्थं पुनरुच्यते ।<br>
चोदनालक्षणत्वस्य धर्मं प्रति विधेयता ॥ २८३ ॥</p>
<p>लभ्यतेऽर्थानुवादेन संशयो ह्यन्यथा भवेत् ।<br>
तथा च येऽप्यनर्थस्य साधनत्वेन <sup id="fnref:206"><a href="#fn:206" class="footnote-ref" role="doc-noteref">206</a></sup>लक्षिताः ॥ २८४ ॥</p>
<p>निषेधैस्तेऽपि धर्माः स्युश्चोदनालक्षणत्वतः ।<br>
तस्मादर्थापरित्यागादेकार्थग्रहणं <sup id="fnref:207"><a href="#fn:207" class="footnote-ref" role="doc-noteref">207</a></sup>यया ॥ २८५ ॥</p>
<p>लभ्यते वचनव्यक्त्या सा स्यादर्थानुवादतः ।<br>
विशेषणाद् विना चैतदर्थसामर्थ्यकारितम् ॥ २८६ ॥</p>
<p>कथ्यते भाष्यकारणे फलं हिंसादिवर्जनम् ।</p>
<p>सत्यमेवम्; एषैव वचनव्यक्तिः अर्थपदेन विना लभ्यत इत्याह—<strong>चोदनेति</strong>
त्रिपाद्या । ‘यश्चोदनालक्षणः, स धर्मः’ इत्येतस्यां वचनव्यक्तावर्थशब्दस्य न विधे-
यत्वम्, वाक्यभेदप्रसङ्गात; नानुवादत्वम्, अतिप्रसङ्गात; धर्मानुवादेन चोदना-
ख्यप्रमाणविधानमिति तु वचनव्यक्तावनुवादत्वेनान्वयः; ‘चोदनालक्षणो धर्मः’
इत्येतावति सूत्रे सत्येषापि वचनव्यक्तिराशङ्क्यते—यश्चोदनालक्षणः स धर्मः इति,
ततश्च ब्रह्मत्त्यादीनामपि निषेधलक्षणानामधर्माणामपि धर्मत्वप्रसङ्गः; तदाह—
<strong>संशयो ह्यन्यथा भवेत्</strong> इत्यादिना सपादश्लोकेन ।</p>
<p>अभिमता वचनव्यक्तिरर्थशब्दप्रयोगे सति लभ्यत इत्याह—<strong>तस्मादिति</strong> ।
ननु ‘यो धर्मः, स चोदनालक्षणः’ इति वचनव्यक्तौ “उभयमिह चोदनया लक्ष्य-
तेऽर्थोऽनर्थश्चेति, तत्रानर्थो धर्म उक्तो मा भूदित्यर्थग्रहणम्” इति । इदं भाष्य-
मसम्बद्धमित्याशङ्क्याह—<strong>विशेषणादिति</strong> । नैवानर्थस्य धर्मत्वं प्राप्तम्, यन्निवृत्त्य-
र्थमर्थपदम्; अर्थपदप्रयोगे तु सा वचनव्यक्तिरेव न भवति ययानर्थस्य धर्मत्वं
प्राप्नोतीति फलमर्थशब्दप्रयोगस्यानर्थनिवृत्तिरिति वक्तुं भाष्यकारेण “अनर्थो धर्म
उक्तो मा भूदित्यर्थग्रहणम्” इत्युक्तमिति ॥</p>
<p><trailer>इति भट्टोम्बेकविरचितायां तात्पर्यटीकायां
द्वितीयसूत्रं समाप्तम्</trailer></p>
<pb n="120"/>
<div class="footnotes" role="doc-endnotes">
<hr>
<ol>
<li id="fn:1">
<p>रूपं चेह चौ. मु.&#160;<a href="#fnref:1" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:2">
<p>Omitted इति. मा.&#160;<a href="#fnref:2" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:3">
<p>Omitted अस्मामिः मा.&#160;<a href="#fnref:3" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:4">
<p>Omitted इति. मा.&#160;<a href="#fnref:4" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:5">
<p>परत्वश्रु. मा.&#160;<a href="#fnref:5" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:6">
<p>बदसरूप. मा.&#160;<a href="#fnref:6" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:7">
<p>सरूपम्. मा.&#160;<a href="#fnref:7" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:8">
<p>प्रमाणं चेह. चौ. मु.&#160;<a href="#fnref:8" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:9">
<p>आपि. चौ. मु&#160;<a href="#fnref:9" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:10">
<p>वापि. चौ. मु.&#160;<a href="#fnref:10" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:11">
<p>लक्षणद्वयोः. मा.&#160;<a href="#fnref:11" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:12">
<p>नूनं तत्रानु. चौ. मु.&#160;<a href="#fnref:12" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:13">
<p>नदचूचुदत्. मा.&#160;<a href="#fnref:13" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:14">
<p>प्रतीक्ष्यताम्. चौ. मु.&#160;<a href="#fnref:14" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:15">
<p>दुष्टत्वादिन्द्रि. चौ. मु.&#160;<a href="#fnref:15" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:16">
<p>एव वचोश्रान्ति. चौ. मु.&#160;<a href="#fnref:16" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:17">
<p>लक्ष्यते. चौ. मु.&#160;<a href="#fnref:17" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:18">
<p>नायाम्. चौ. मु.&#160;<a href="#fnref:18" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:19">
<p>गम्यताम् चौ. मु.&#160;<a href="#fnref:19" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:20">
<p>तात्पर्योत्पाद. मा.&#160;<a href="#fnref:20" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:21">
<p>यादीनाम्. मा.&#160;<a href="#fnref:21" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:22">
<p>प्रातिभासिकम् यत्त्व. मा.&#160;<a href="#fnref:22" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:23">
<p>सशून्या&hellip;हनिकया मा.&#160;<a href="#fnref:23" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:24">
<p>न कश्चित्. चौ. मु. 1.&#160;<a href="#fnref:24" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:25">
<p>प्रामाण्योत्पत्तौ. मा&#160;<a href="#fnref:25" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:26">
<p>मानत्वस्यैव. मा.&#160;<a href="#fnref:26" class="footnote-backref" role="doc-backlink">&#x21a9;&#xfe0e;</a>&#160;<a href="#fnref1:26" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:27">
<p>न शङ्क्या निष्प्रमाणता. चौ. मु.&#160;<a href="#fnref:27" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:28">
<p>न तावत्. मा.&#160;<a href="#fnref:28" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:29">
<p>अनाप्तभावे. मा.&#160;<a href="#fnref:29" class="footnote-backref" role="doc-backlink">&#x21a9;&#xfe0e;</a>&#160;<a href="#fnref1:29" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:30">
<p>भावादिभिः सन्दिग्ध. मा.&#160;<a href="#fnref:30" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:31">
<p>मित्यनिश्चयः मा.&#160;<a href="#fnref:31" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:32">
<p>नन्वेवंविध. मा.&#160;<a href="#fnref:32" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:33">
<p>नट्यादिकुपुरुषदोषकृतम्.&#160;<a href="#fnref:33" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:34">
<p>प्रयोगि&hellip;&hellip;..तं विना. मा.&#160;<a href="#fnref:34" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:35">
<p>प्रमाणान्तर. अनन्त. मु.&#160;<a href="#fnref:35" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:36">
<p>प्राप्य. चौ. मु.&#160;<a href="#fnref:36" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:37">
<p>ननु च नील. मा.&#160;<a href="#fnref:37" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:38">
<p>इत्यर्थः क्रियासवादिता च. मा.&#160;<a href="#fnref:38" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:39">
<p>भावे च भावा. मा.&#160;<a href="#fnref:39" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:40">
<p>तमित्यथः. मा&#160;<a href="#fnref:40" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:41">
<p>णोक्तस्त. मा.&#160;<a href="#fnref:41" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:42">
<p>परेण प्रतिपाद्यते. अनन्त. मु.&#160;<a href="#fnref:42" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:43">
<p>क्षाद्यर्थत्वा. मा.&#160;<a href="#fnref:43" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:44">
<p>मेव. मा.&#160;<a href="#fnref:44" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:45">
<p>निवारयिष्यते. चौ. मु.&#160;<a href="#fnref:45" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:46">
<p>यवाक्यं. तदपि कथम्. मा.&#160;<a href="#fnref:46" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:47">
<p>तदपि कथम्. मा.&#160;<a href="#fnref:47" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:48">
<p>दृष्टेयितुम्. मा.&#160;<a href="#fnref:48" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:49">
<p>त्रेकैव प्रत्यु&hellip;.अथा. मा.&#160;<a href="#fnref:49" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:50">
<p>तुरिन्द्रिय. मा.&#160;<a href="#fnref:50" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:51">
<p>न्नुत्तरत्र च. चौ. मु.&#160;<a href="#fnref:51" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:52">
<p>शक्तितः. मा&#160;<a href="#fnref:52" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:53">
<p>कल्पस्तत्रार्थो. मा.&#160;<a href="#fnref:53" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:54">
<p>मानम् मा.&#160;<a href="#fnref:54" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:55">
<p>दनेन प्रमाणरूप&hellip;.तितम्. मा.&#160;<a href="#fnref:55" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:56">
<p>प्रमा गवि. मा.&#160;<a href="#fnref:56" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:57">
<p>तुल्यता. चौ, अनन्त, मु.&#160;<a href="#fnref:57" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:58">
<p>न चाविदित. मा.&#160;<a href="#fnref:58" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:59">
<p>नदुष्टेयो. मा.&#160;<a href="#fnref:59" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:60">
<p>सधर्मे पश्याम्येहं. मा.&#160;<a href="#fnref:60" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:61">
<p>द्रव्यग्रहणं चर्ममलच. मा.&#160;<a href="#fnref:61" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:62">
<p>मानेतत्पूर्वकत्वाच्चेत्प्र. मा.&#160;<a href="#fnref:62" class="footnote-backref" role="doc-backlink">&#x21a9;&#xfe0e;</a>&#160;<a href="#fnref1:62" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:63">
<p>दयः&hellip;.तत्र. मा.&#160;<a href="#fnref:63" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:64">
<p>तदीयोऽन्य. मा.&#160;<a href="#fnref:64" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:65">
<p>यत्ततः प्रतिपत्स्यन्ते. मा.&#160;<a href="#fnref:65" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:66">
<p>अद्धेयार्थे. अनन्त. मु.&#160;<a href="#fnref:66" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:67">
<p>तदुत्तरं हन्त. मा.&#160;<a href="#fnref:67" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:68">
<p>त्वादितियदाना. मा.&#160;<a href="#fnref:68" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:69">
<p>तत्र प्रामा. मा.&#160;<a href="#fnref:69" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:70">
<p>वार्थसत्यता. मा.&#160;<a href="#fnref:70" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:71">
<p>मिथ्यात्वं वेदवाक्यानाम्. चौ. अनन्त. मु.&#160;<a href="#fnref:71" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:72">
<p>न्यं सपक्षतः चौ. मु.&#160;<a href="#fnref:72" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:73">
<p>हि कर्मणिकादि. मा.&#160;<a href="#fnref:73" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:74">
<p>जपगम्य प्रयोजनकत्वम्. मा.&#160;<a href="#fnref:74" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:75">
<p>सप्रतिस्वान. मा.&#160;<a href="#fnref:75" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:76">
<p>वाक्यत्वं मिथ्यैतदिति. मा.&#160;<a href="#fnref:76" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:77">
<p>केशोज्जरादि. मा.&#160;<a href="#fnref:77" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:78">
<p>भोऽस्य च. चौ. अनन्त. मु.&#160;<a href="#fnref:78" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:79">
<p>वाचित्वं नृवा. चौ. अनन्त. मु.&#160;<a href="#fnref:79" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:80">
<p>बुद्धादेः मा.&#160;<a href="#fnref:80" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:81">
<p>तदीयम्. मा.&#160;<a href="#fnref:81" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:82">
<p>बुद्धोक्तं स. मा.&#160;<a href="#fnref:82" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:83">
<p>काले तु. चौ. मु.&#160;<a href="#fnref:83" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:84">
<p>हणविध्यर्थम्. मा.&#160;<a href="#fnref:84" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:85">
<p>किन्तु. चौ. अनन्त. मु.&#160;<a href="#fnref:85" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:86">
<p>लोके दृष्टः श्रुतोऽथवा. मा.&#160;<a href="#fnref:86" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:87">
<p>त्रयेनाति. मा.&#160;<a href="#fnref:87" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:88">
<p>असावर्हन्तः मा.&#160;<a href="#fnref:88" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:89">
<p>चान्यजन्मा.&#160;<a href="#fnref:89" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:90">
<p>एवं सति यदि. मा.&#160;<a href="#fnref:90" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:91">
<p>दायेऽपि. मा.&#160;<a href="#fnref:91" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:92">
<p>च प्रामाण्या. मा षु पर. चौ, अनन्त. मु&#160;<a href="#fnref:92" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:93">
<p>बुद्धप्रामाण्य दृष्टेश्च. मा.&#160;<a href="#fnref:93" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:94">
<p>नात्. मा.&#160;<a href="#fnref:94" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:95">
<p>त्र&hellip;&hellip;&hellip;..तदेत. मा.&#160;<a href="#fnref:95" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:96">
<p>दृष्टहान्यदृष्ट. मा.&#160;<a href="#fnref:96" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:97">
<p>अदृष्टार्थवता, मा.&#160;<a href="#fnref:97" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:98">
<p>क्ये नि. अनन्त. क्यनि. चौ. मु.&#160;<a href="#fnref:98" class="footnote-backref" role="doc-backlink">&#x21a9;&#xfe0e;</a>&#160;<a href="#fnref1:98" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:99">
<p>स्य साध्यकार. मा.&#160;<a href="#fnref:99" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:100">
<p>च. चौ. अनन्त. मु.&#160;<a href="#fnref:100" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:101">
<p>वाक्येषु. चौ. मु.&#160;<a href="#fnref:101" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:102">
<p>यद्ययमर्थम्. मा.&#160;<a href="#fnref:102" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:103">
<p>पमेदेन. चौ. मु.&#160;<a href="#fnref:103" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:104">
<p>Omitted. न. मा.&#160;<a href="#fnref:104" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:105">
<p>रितार्था न. मा&#160;<a href="#fnref:105" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:106">
<p>न तु स्याद्व. चौ अनन्त. मु.&#160;<a href="#fnref:106" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:107">
<p>रयोर्ना. मा. चौ, अनन्त. मु.&#160;<a href="#fnref:107" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:108">
<p>नोयथार्थता. मा.&#160;<a href="#fnref:108" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:109">
<p>तथार्थंव. मा.&#160;<a href="#fnref:109" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:110">
<p>प्रतिसतिसत्य, मा.&#160;<a href="#fnref:110" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:111">
<p>ण्यं कार्य. मा.&#160;<a href="#fnref:111" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:112">
<p>तत्रमेयत्वम् मा.&#160;<a href="#fnref:112" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:113">
<p>स्याप्यसौ लिङ्गम्. मा.&#160;<a href="#fnref:113" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:114">
<p>नासङ्गतोच्यते. चौ. मु.&#160;<a href="#fnref:114" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:115">
<p>अज्ञात्वेममभि. मा.&#160;<a href="#fnref:115" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:116">
<p>समसामा. मा&#160;<a href="#fnref:116" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:117">
<p>त्वस्य ल. मा.&#160;<a href="#fnref:117" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:118">
<p>कत्वेन सवि. मा.&#160;<a href="#fnref:118" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:119">
<p>हेतुः प्रयुक्तः मा.&#160;<a href="#fnref:119" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:120">
<p>साध्यानां सङ्गतैव. मा. साधनातङ्ग. तैव. चौ. मु.&#160;<a href="#fnref:120" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:121">
<p>इत्यमुं. मा.&#160;<a href="#fnref:121" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:122">
<p>प्यतल्व. वा.&#160;<a href="#fnref:122" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:123">
<p>अनुमाने प्रामाण्ये. मा.&#160;<a href="#fnref:123" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:124">
<p>यथार्थ. मा.&#160;<a href="#fnref:124" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:125">
<p>अपरोक्ष. मा.&#160;<a href="#fnref:125" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:126">
<p>तत्र यागेनैवा. मा.&#160;<a href="#fnref:126" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:127">
<p>यमपूर्वनिवृत्तिम्. मा.&#160;<a href="#fnref:127" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:128">
<p>तं सत्त्व मा.&#160;<a href="#fnref:128" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:129">
<p>omitted न. मा&#160;<a href="#fnref:129" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:130">
<p>दनर्थकत्वम्. मा.&#160;<a href="#fnref:130" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:131">
<p>सत्रापि सा. मा.&#160;<a href="#fnref:131" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:132">
<p>नामिधेय. मा.&#160;<a href="#fnref:132" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:133">
<p>अग्निहोत्री. मा.&#160;<a href="#fnref:133" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:134">
<p>निबन्धननिबन्धनम्. मा.&#160;<a href="#fnref:134" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:135">
<p>यथा. मा.&#160;<a href="#fnref:135" class="footnote-backref" role="doc-backlink">&#x21a9;&#xfe0e;</a>&#160;<a href="#fnref1:135" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:136">
<p>गृहीतैस्तु. चौ, अनन्त. मु.&#160;<a href="#fnref:136" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:137">
<p>omitted न. मा.&#160;<a href="#fnref:137" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:138">
<p>तामसम्बन्धिभवन. मा.&#160;<a href="#fnref:138" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:139">
<p>धर्मप्रमाण. मा.&#160;<a href="#fnref:139" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:140">
<p>सा विथेया. मा.&#160;<a href="#fnref:140" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:141">
<p>सम्बन्धादित्यलम्. मा.&#160;<a href="#fnref:141" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:142">
<p>भावना भावना&hellip;.मा.&#160;<a href="#fnref:142" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:143">
<p>धयोः चौ. मु.&#160;<a href="#fnref:143" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:144">
<p>दुदेति निब. मा.&#160;<a href="#fnref:144" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:145">
<p>कोऽर्थः. मा.&#160;<a href="#fnref:145" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:146">
<p>ष्यते. चौ, अनन्त. मु.&#160;<a href="#fnref:146" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:147">
<p>स्वरूपानर्थ. मा.&#160;<a href="#fnref:147" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:148">
<p>नान्तंमत. मा.&#160;<a href="#fnref:148" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:149">
<p>माक्षिपेत्. मा.&#160;<a href="#fnref:149" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:150">
<p>तस्याविधेयत्वमाक्षिपदिति. मा.&#160;<a href="#fnref:150" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:151">
<p>विरुद्धत्वमुक्तेन. मा.&#160;<a href="#fnref:151" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:152">
<p>समर्प्यते. मा.&#160;<a href="#fnref:152" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:153">
<p>omitted कर्तव्याः. मा.&#160;<a href="#fnref:153" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:154">
<p>शकृत्. मा.&#160;<a href="#fnref:154" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:155">
<p>थाप्युप. मा.&#160;<a href="#fnref:155" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:156">
<p>omitted निवर्तते. मा.&#160;<a href="#fnref:156" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:157">
<p>तावगतायाः. मा.&#160;<a href="#fnref:157" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:158">
<p>धादविषय. मा.&#160;<a href="#fnref:158" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:159">
<p>तदयं प्रत्याचष्ठे. मा.&#160;<a href="#fnref:159" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:160">
<p>द्वये तु या नाम. चौ, अनन्त. मु.&#160;<a href="#fnref:160" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:161">
<p>प्रमाणता. अनन्त. मु.&#160;<a href="#fnref:161" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:162">
<p>दुःखत्वम्. मा.&#160;<a href="#fnref:162" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:163">
<p>तद्विपर्यतः चौ. अनन्त. मु.&#160;<a href="#fnref:163" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:164">
<p>विषयोऽस्याः. चौ. मु.&#160;<a href="#fnref:164" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:165">
<p>बलेनात्रनार्थ. मा.&#160;<a href="#fnref:165" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:166">
<p>दावस्तुतेनर्हेदृष्ठो&hellip;.यते. मा.&#160;<a href="#fnref:166" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:167">
<p>पक्षस्त्वेतद्विरुद्धता. चौ. मु,
पक्षे त्वेतद्विरुद्धता. अनन्त. मु.&#160;<a href="#fnref:167" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:168">
<p>मतम्. चौ. मु.&#160;<a href="#fnref:168" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:169">
<p>नं सुरापानादिविषयम्. मा.&#160;<a href="#fnref:169" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:170">
<p>द?नं. चौ, अनन्त. मु.&#160;<a href="#fnref:170" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:171">
<p>त्यक्त्वान्यन्न च. चौ, अनन्त. मु.&#160;<a href="#fnref:171" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:172">
<p>च्चाधर्मत्वं पीडातश्चाप्यधर्मता. चौ, अनन्त. मु.&#160;<a href="#fnref:172" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:173">
<p>जपसीध्वा. चौ. मु.&#160;<a href="#fnref:173" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:174">
<p>भूयोऽर्थत्वम्. मा.&#160;<a href="#fnref:174" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:175">
<p>दातुमभि. मा.&#160;<a href="#fnref:175" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:176">
<p>मपापकर्मत्वम्. मा.&#160;<a href="#fnref:176" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:177">
<p>त्तत्वे विधिना नापगच्छति, चौ, अनन्त, मु.&#160;<a href="#fnref:177" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:178">
<p>कथ्यते. चौ, अनन्त. मु.&#160;<a href="#fnref:178" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:179">
<p>बाध्यते. मा.&#160;<a href="#fnref:179" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:180">
<p>च. चौ, अनन्त. मु.&#160;<a href="#fnref:180" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:181">
<p>वर्णकर्तृकस्य. मा.&#160;<a href="#fnref:181" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:182">
<p>ज्ञायन्ते. चौ, अनन्त. मु.&#160;<a href="#fnref:182" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:183">
<p>भेदव्यव. चौ, अनन्त. मु.&#160;<a href="#fnref:183" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:184">
<p>तुरेष्वपि. चौ, अनन्त. मु.&#160;<a href="#fnref:184" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:185">
<p>ङ्गकारितः. चौ, अनन्त. मु.&#160;<a href="#fnref:185" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:186">
<p>वापि. चौ, अनन्त. मु.&#160;<a href="#fnref:186" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:187">
<p>नानर्थोऽतः. चौ, अनन्त. मु.&#160;<a href="#fnref:187" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:188">
<p>निषेध्यान्न. मा.&#160;<a href="#fnref:188" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:189">
<p>कारकल्प्यस्तु. मा.&#160;<a href="#fnref:189" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:190">
<p>अदृष्टोऽथवा. पुनः. चौ, अनन्त. मु.&#160;<a href="#fnref:190" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:191">
<p>उच्यते. चौ, अनन्त. मु.&#160;<a href="#fnref:191" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:192">
<p>रप्येवम्. चौ, मु.&#160;<a href="#fnref:192" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:193">
<p>तत्वेन प्रतिषेधासानर्थ. मा.&#160;<a href="#fnref:193" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:194">
<p>र्वा हिंसातो नार्थः चौ, अनन्त. मु.&#160;<a href="#fnref:194" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:195">
<p>हीष्यते. चौ, अनन्त. मु.&#160;<a href="#fnref:195" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:196">
<p>स्यादनुष्ठानानु. चौ, मु.&#160;<a href="#fnref:196" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:197">
<p>सोऽधर्मश्चोदनार्थःस्यात्. चौ, अनन्त. मु.&#160;<a href="#fnref:197" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:198">
<p>यस्तु. चौ, अनन्त. मु.&#160;<a href="#fnref:198" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:199">
<p>वच्चोदनास्व चौ, अनन्त. मु.&#160;<a href="#fnref:199" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:200">
<p>वदत्यनर्थहेतुत्वं तस्याप्या. चौ, अनन्त. मु.&#160;<a href="#fnref:200" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:201">
<p>गादेरप्य. चौ, अनन्त. मु.&#160;<a href="#fnref:201" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:202">
<p>नीयते. चौ, अनन्त. मु.&#160;<a href="#fnref:202" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:203">
<p>दानात् संज्ञा. चौ, अनन्त मु.&#160;<a href="#fnref:203" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:204">
<p>omitted न. मा.&#160;<a href="#fnref:204" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:205">
<p>वमर्थश. मा.&#160;<a href="#fnref:205" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:206">
<p>वृत्तमेव तदार्थत्वे. चौ, अनन्त. मु.&#160;<a href="#fnref:206" class="footnote-backref" role="doc-backlink">&#x21a9;&#xfe0e;</a></p>
</li>
<li id="fn:207">
<p>कल्पिताः. चौ, अनन्त. मु.&#160;<a href="#fnref:207" class="footnote-backref" role="doc-backlink">&#x21a9;&#xfe0e;</a></p>
</li>
</ol>
</div>

  </div>
</article>


        

        



    <aside class="card border noPrint" id="section-tree-item-karma-kANDam_12-adhyAyAH_granthAH_kumArilabhaTTaH_shloka-vArttikam_umbeka-TIkA_02_chodanAsUtram_md">
        <div class="card-title bg-light-gray border d-flex justify-content-between">
            <a href="#ZgotmplZ">०२ चोदनासूत्रम् </a>
            <a data-toggle="collapse" href="#section-tree-item-body-karma-kANDam_12-adhyAyAH_granthAH_kumArilabhaTTaH_shloka-vArttikam_umbeka-TIkA_02_chodanAsUtram_md" role="button" aria-expanded="false" aria-controls="section-tree-item-body-karma-kANDam_12-adhyAyAH_granthAH_kumArilabhaTTaH_shloka-vArttikam_umbeka-TIkA_02_chodanAsUtram_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-karma-kANDam_12-adhyAyAH_granthAH_kumArilabhaTTaH_shloka-vArttikam_umbeka-TIkA_02_chodanAsUtram_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ०२ चोदनासूत्रम्</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="#ZgotmplZ"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/mImAMsA/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/mImAMsA/actions/workflows/build.yml"><img src="https://github.com/vishvAsa/mImAMsA/actions/workflows/build.yml/badge.svg"> Built </a> on 2025 Aug 24 01:23:13 UTC. (<a href="http://google.com/search?q=01%3a23%3a13%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
