+++
title = "०८ शून्यवादः"

+++
शून्यवादः प्रारभ्यते ॥

एवमुक्तेऽनुमानस्य ज्ञानमाश्रित्य दूषणे ।  
ज्ञानप्रवृत्त्यशक्त्या तु परः प्रत्यवतिष्ठते ॥ १ ॥  

यत्तावन्मन्यमानेन प्रत्यक्षं भवतोच्यते ।  
दूषणं तद्विरोधादि तदिदानीं परीक्ष्यताम् ॥ २ ॥  

॥ अथ शून्यवादस्थानकम् ॥

“ननु सर्व एव निरालम्बनः”–इत्यादिना बाह्यार्थाभावमाशङ्क्य तत्सद्भाव-
प्रदर्शनेन योगाचारदर्शने निरस्ते संप्रति तु विज्ञानस्याप्यभावमाशङ्क्य तत्सद्भाव-
प्रतिपादनेन माध्यमिकदर्शनं निराकर्तुमाह–“शून्यस्तु” इत्यादिना । तदनुपपन्नम्,
प्रतिपादिते हि बाह्यार्थसद्भावे “जाग्रतो बुद्धिः”—इत्यादिना प्रत्यक्षप्रतीतिबलेन
तदभावाशङ्कायां कारणाभावात्; संवेद्यमान एव हि विज्ञानाभावोऽपि भवति इति
तदभ्युपगमेऽपि “सर्व एव निरालम्बनः”—इत्यनेनैव गतत्वात् पुनरुक्तमिदम्—
“शून्यस्तु” इत्यादीत्याशङ्क्य परिहर्तुमाह—**एवमिति** । ननु “सर्व एव
निरालम्बनः” इत्यादिना बाह्यार्थाभावेऽनुमानं पूर्वमुपन्यस्तवान् पूर्वपक्षवादी ।
ततस्तस्य प्रत्यक्षविरोधरूपं दूषणमभिहितम्—“जाग्रतो बुद्धिः” इत्यादिना । सांप्रतं
तु पूर्वपक्षवाद्येव नीलतद्बुध्योरेकत्वेन प्रत्यक्षस्य बाह्येऽर्थे प्रवर्तितुं शक्तिर्नास्तीति
प्रत्यक्षविरोधपरिहारेण प्रत्यवस्थितवान् “शून्यस्तु”—इत्यादिना । तदुक्तम्—
“प्रस्तुतः स द्विधा चात्र” इति । अत इदमिह विचारणीयम्—‘नीलमिदम्’,
‘पीतमिदम्’, ‘रजतमिदम्’ इत्येवमादेरनुभवस्योत्पद्यमानस्य किमात्मैवानुभाव्यः,
यथोक्तम्—“सहोपलम्भनियमादभेदो नीलतद्धियोः” इति; उतान्योऽनुभाव्यः ?
इति । यदि तावदात्मैवानुभाव्यः, ततोऽर्थनिराकरणपरस्यानुमानस्य स्वांशग्राहकेण
प्रत्यक्षेण विषयभेदे सति पूर्वोक्तप्रत्यक्षविरोधासम्भवात् जितं शून्यवादिना ।
अनुभवातिरिक्तानुभाव्यकल्पनायां तु एकार्थविषयत्वात् प्रत्यक्षानुमानयोरर्थसद्भाव-
ग्राहकेण प्रत्यक्षेण बाघाज्जितं मीमांसकेनेत्याह—**यत्तावदि**त्यादिना श्लोकत्रयेण ।
‘नीलमिदम्’ ‘पीतमिदम्’ ‘रजतमिदम्’ इति यत् प्रत्यक्षं मन्यमानेन तावत्
<pb n="240"/>

प्रवर्तितुं हि किं शक्तं स्तम्भाद्यर्थे बहिःस्थिते ।  
अथवात्मांश एवैतद्ग्राह्ये क्षीणं न वस्तुनि ॥ ३ ॥  

तद्यद्येतेन बाह्योऽर्थो गृह्यते दूषणं ततः ।  
त्वदुक्तं सवमात्मांशे ग्राह्ये तन्नोपपद्यते ॥ ४ ॥  

प्रत्यक्षविरोधदूषणमुक्तमनुमानस्य, तत् परीक्षणीयम्—किं तस्यैवात्मैवानुभाव्यः,
उतान्य इति श्लोकत्रयार्थः ॥



ननु सन्देह एवात्र नास्ति, सर्वत्र ग्रहणे परस्परविलक्षणत्रितयप्रतिभासात्
‘नीलमिदमहं गृह्णामि’ इत्यादिष्वनात्मतया नीलादयः कस्यचित् प्रतिभासन्ते, न
पुनर्नील एव [^1_pg241]केवलः स्वप्रकाशः, तथा प्रतिभासाभावात्; अनुभूयमानाननुभूयमान-
योश्च परोक्षापरोक्षतया विशेषो न स्यात् । एकस्मिन्नपि नीले संनिकृष्टासंनिकृष्टयो-
र्विशेषो न स्यात् । स्वप्रकाशे च नीले ‘ममायं प्रकाशते, नान्यस्य’ इति प्रतिभासो
न स्यात् । तस्मात् सर्वत्रानुभवितानुभवोऽनुभाव्यश्च प्रकाशते । ‘नीलमहं जानामि’
इति चात्रापि पीतविलक्षणोऽनुभावानुभवितृविलक्षणश्चानुभाव्योऽनुभूयते, स्वनि-
ष्ठस्य नीलत्वेनानात्मतया प्रतिभासनात्; न ह्ययं नीलपीतादिः स्वव्यापारस्तदीयबोध-
वत् प्रकाशते । प्रतिभासनिमित्ता च भेदाभेदव्यवस्था । इतरथा ‘नीलमिदम्,
पीतमिदम्’ इत्यनुभाव्यभेदोऽपि परस्परतो न स्यात् । विपर्ययावगमोऽपि त्रित्क्य-
प्रतिभास एव; ‘नेदं रजतम्’ इत्यनुभवान्तरादनुभूतस्यैव वानुभूयमानस्य वा
असत्त्वमवगम्यते ; न त्वनुभवानुभाव्ययोरैक्यम् । यत्र तु परस्परविलक्षणत्रितय-
प्रतिभासोऽस्ति, निषेधानुभवान्तरं च नास्ति ; तत्र कथमविभक्तोऽपि बुद्ध्यात्मा,
कथं[^2_pg241] नेदंशब्दप्रयुक्तता अभेदस्येति न विद्मः । ननु चात्रानुभाव्यातिरिक्तानु-
भवाभावोऽसत्येव, आनुमानिकविषयाभ्युपगमात् । तदुक्तम्—“सहोपलम्भनिय-
मादभेदो नीलतद्धियोः” इति । तदनुपपन्नम् ; परस्परविलक्षणत्रितयप्रतिभासे-
नानुमानाभासत्वे सति बाधकाभावात्, सहोपलम्भस्याभेदाधिष्ठानविरोधाद्
विरुद्धो हेतुः । अथैकोपलम्भादिति हेत्वर्थः, अत्राप्यसिद्धत्वम् ; सर्वत्र ग्रहणे

[^1_pg241]: केवलस्वप्र. मा.

[^2_pg241]: कथं चैव शब्द. मा.

<pb n="241"/>

तत्र तावदिदं सिद्धं सर्वप्राणभृतामपि ।  
ग्राह्यत्वं नीलपीतादिदीर्घाद्याकारवस्तुनः ॥ ५ ॥  

न चाप्याकारभेदेन ज्ञानज्ञेयावधारणा ।  
न चान्यतरधर्मत्वं विस्पष्टं तत्र गृह्यते ॥ ६ ॥  

गृह्यमाणस्य चास्तित्वं नाग्राह्यस्याप्रमाणकम् ।  
तस्मादाकारवद् वस्तु ग्राह्यत्वाद् विद्यते ध्रुवम् ॥ ७ ॥  

अतः परीक्षमाणानां ज्ञानमाकारवद्यदि ।  
परस्परविलक्षणप्रतिभासात् । एवं सन्देहाभावेनाधिकरणमनारभ्यमाशङ्क्य सन्दे-
हकारणं दर्शयितुमाह—**तत्र तावदिदं सिद्धमि**त्यादिना श्लोकपञ्चकेन ।



ननु सिद्धे ग्राह्यस्य सद्भावे तस्यार्थान्तरत्वं ज्ञानाकारत्वं वा परीक्षितुं शक्यम् ;
तत्सिद्धिरेव कुतः ? अत आह—**तत्र तावदिति ।** सर्वप्राणभृतामविवादसिद्धम्—
यन्नीलाद्याकारं किञ्चिद् वस्तु प्रकाशत इति । तवापि ज्ञानज्ञेययोरुभयोरपि प्रकाश-
नादुभयमङ्गीक्रियताम् । किमन्यत् परीक्ष्यते ? अत आह—**न चापी**त्यर्धेन । एक-
मेव नीलाकारं वस्तु प्रकाशते ‘नीलम्’ इति ; तथापि यस्यैव प्रकाशते सर्वज्ञानस्य
चायमाकारस्तस्यैवास्तु ; कः परीक्षावसरः, अत आह—**न चान्यतरधर्मत्व**मित्य-
र्धेन । नायमाकारोऽर्थज्ञानयो[^1_pg242]रन्यतरधर्मतया निर्द्धारितोऽवभासते, यतः परीक्षाव-
सरो न स्यात् इति । नन्वेकस्मिन्नपि प्रकाशमानेऽन्यदप्रकाशमेव सिद्यति, तथापि

[^2_pg242]सिध्यत्येव द्वैतम् ; अत आह—**गृह्यमाणस्ये**त्यर्धेन । तस्मादेकस्यैव ध्रुवमस्तित्वम् ;
द्वितीयं तु ‘अस्ति’, ‘नास्ति’ इति परीक्षणीयमित्याह—**तस्मादि**त्यर्धेन ।



तेन यदि परीक्षमाणा ज्ञानमेवाकारवदध्यवस्यामः, ततस्तन्मात्र एव प्रत्यक्ष-

[^3_pg242]प्रमाणमित्यर्थकल्पनां विजहीमः; ज्ञानस्य हि स्वयंप्रकाशस्य नार्थमन्तरेणानुप-
पत्तिरिति सिध्यत्यद्वैतम् । अथ तु बाह्यस्यैवाकारवत्तया प्रकाशः, ततस्तावत् प्रका-
शमानत्वादस्ति ; तस्य हि जडत्वेन पराधीनप्रकाशत्वात् प्रकाशोपपत्तये ज्ञानमपि
कल्प्यत इति सिध्यति द्वैतम् ; अत आह—**अत** इति द्वयेन ॥

[^1_pg242]: अन्यतरे धर्म. मा.

[^2_pg242]: सिध्यतवद्बैतम्. मा.

[^3_pg242]: प्रमाकीणेति अर्थ. मा.

<pb n="242"/>
तन्मात्रे च प्रमा क्षीणा ततो नास्त्यर्थकल्पना ॥ ८ ॥  

यदि त्वाकारवत्ता स्याद् बाह्यस्यैवेह वस्तुनः ।  
तदस्ति गृह्यमाणत्वात् [^1_pg243]तत्सिध्यैवास्तिधीरपि ॥ ९ ॥  

किं तावदत्र युक्तं स्यात् ज्ञानमाकारवत् कुतः ।  
एकमाकारवद् वस्तु ग्राह्यमित्यध्यगीष्महि ॥ १० ॥  

तद्यद्याकारवानर्थो बाह्यः कल्प्येत तस्य च ।  
ग्राह्यत्वमन्यथा न स्यादिति ग्राहककल्पना ॥ ११ ॥  

तेनाकारवतः क्लृप्ताद् ग्राह्यादाकारवर्जितम् ।  
वस्त्वन्तरं [^2_pg243]पृथक् कल्प्यं ग्राहकं निष्प्रमाणकम् ॥ १२ ॥  

तस्याकल्पनमिच्छंश्चेदर्थे ग्राहकतां [^3_pg243]वद ।  
संज्ञामात्रे विसंवादः सिद्धा त्वेकार्थकल्पना ॥ १३ ॥  

पूर्वपक्षं परिगृह्णाति—**किं तावदत्र युक्तं ज्ञानमाकारवदिति ।**
ननु वहिरवभासमानस्य ज्ञानाकारत्वं कथमिति पृच्छति—**कुत इति ।** उत्तरमाह—
**एकमाकारवदि**त्यर्धेन । एकमेव हि नीलाकारं वस्तु प्रकाशते, न द्वयम्—
इत्येतत् तावदधिगतवन्तो वयम् ; अतस्तन्मात्रमेवाश्रयितव्यम् ॥



तथापि कथं ज्ञानाकारतेत्याह—**तद्यद्याकारवानिति ।** अर्थस्य ग्राह्याका-
रत्वे तस्य जडस्य ग्राह्यत्वसिद्धये ग्राहकज्ञानमङ्गीकर्तव्यमिति ॥



ततः को दोषः ? आह—**तेनाकारवत इति ।** क्लृप्तेनैवोपपत्तौ नाक्लृप्त-
कल्पनं युक्तमिति ॥



शङ्कते—**तस्ये**त्यर्धेन । विज्ञानवदर्थ एव स्वयं प्रकाशोऽस्त्विति । दूष-
यति—**संज्ञामात्र** इत्यर्धेन । एकमेव स्वयंप्रकाशं वस्त्विति नो मतम् ; तस्य
‘अर्थः’ इति संज्ञामात्रं भवतोच्यते, नार्थविशेषः कश्चिदिति ॥

[^1_pg243]: सिद्धैवास्ति. चौ. मु.

[^2_pg243]: प्रकल्प्यं स्यात्. चौ. अनन्त. मु.

[^3_pg243]: वदेः. अनन्त. चौ. मु.

<pb n="243"/>

ग्राह्यग्राहकयोरैक्यं सर्वथा प्रतिपाद्यते ।  
बाह्याभ्यन्तररूपश्च परिकल्पो मृषेष्यते ॥ १४ ॥  

मत्पक्षे यद्यपि स्वच्छो ज्ञानात्मा परमार्थतः ।  
तथाप्यनादौ संसारे पूर्वज्ञानप्रसूतिभिः ॥ १५ ॥  

चित्राभिश्चित्रहेतुत्वाद् वासनाभिरुपप्लवात् ।  
स्वानुरूप्येण नीलादिग्राह्यग्राहक[^1_pg244]दूषितम् ॥ १६ ॥  

प्रतिभक्तमिवोत्पन्नं नान्यमर्थमपेक्षते ।  

एतदेव विवृणोति—**ग्राह्यग्राहकयोरैक्य**मित्यर्धेन । [^2_pg244]ज्ञानं तावद् भवत्वर्थो
वा, सर्वथा सिद्धं ग्राह्यग्राहकयोरेकत्वम् ; तावदेवास्नाभिः प्रतिपाद्यते, नान्यदिति ।
नन्वर्थो बाह्यः स्थायी, [^3_pg244]ज्ञानन्त्वान्तरं क्षणिकम् ; तत् कथं वस्त्वविशेषः ? अत
आह—**बाह्याभ्यन्तररूपश्चे**त्यर्धेन । एकमपेक्ष्यैवेतरं बाह्यम्, तमपेक्ष्य चान्य-
दान्तरम् ; अद्वितीये वस्तुनि मृषैवायं विभागः । स्वप्रकाशत्वे चास्यापि [^4_pg244]क्षणि-
कत्वमेव, स्थायिनः सुषुप्त्यादावप्रकाशनानस्य स्वप्रकाशत्वानुपपत्तेः । अतो वस्तु-
विशेषाभावात् संज्ञा[^5_pg244]मात्रे नो विवाद इति ॥



ननु यदि ज्ञानमात्रमेव तत्त्वम्, तस्य स्वच्छसंविन्मात्ररूपत्वान्नीलादेर्गाह्या-
कारस्य कथमवभासः ‘नीलमिदम्’ [^6_pg244]इति ? कुतोऽस्मदर्थग्राहकस्य न ‘अहम्’
इति ? अत आह—**मत्पक्ष इति** सार्धश्लोकद्वयेन । अनादौ संसारे विचित्रनील-
ग्राह्यग्राहकाकारबुद्धिजन्याभिर्विचित्राभिर्वासनाभिर्जन्यमानस्य ज्ञानस्य स्वहेत्वानुरू-
प्येण विचित्रनीलादिग्राह्यग्राहकाकारशबलस्याविभक्तस्य विचित्रस्योत्पत्तिसिद्धेर्न वैचि-
त्र्यसिद्ध्येऽर्थापेक्षा संभवति । यथाहुः—



“अविभागो हि बुद्ध्यात्मा विपर्यासितदर्शनैः ।  
ग्राह्यग्राहकसंवित्तिभेदवानिव लक्ष्यते ॥” इति ।  

उपप्लवात्—ग्राह्याकारसमारोपादित्यर्थः ।

[^1_pg244]: करूषितम. अनन्त. मु.

[^2_pg244]: ज्ञानं तावद्भ्रमत्वाथोया सर्वथा. मा.

[^3_pg244]: ज्ञानन्त्वाकारणम्. भा.

[^4_pg244]: क्षणिकमेव मा.

[^5_pg244]: मात्रेण विवा. मा.

[^6_pg244]: इति...अनादौ. मा.

<pb n="244"/>
अन्योन्यहेतुता चैव ज्ञानशक्त्योरनादिका ॥ १७ ॥  

अनेककल्पनायाश्च ज्यायसी ह्येककल्पना ।  
शक्तिमात्रस्य भेदश्च वस्तुभेदाद् विशिष्यते ॥ १८ ॥  

तस्मादुभयसिद्धत्वाज्ज्ञानस्याकारकल्पना ।  
ज्यायसी भवतस्त्वर्थं कल्पयित्वा भवेदियम् ॥ १९ ॥  

तदसिद्धावशक्तत्वात् तेनैवं विप्रकृष्टता ।  

ननु ज्ञानवैचित्र्याद् वासनावैचित्र्यम्, ततश्च तद्वैचित्र्यमितीतरेतराश्रय-
मित्युक्तं निरालम्बनवादे । अत उक्तमनादौ संसार इति । तद्विवृणोति—<q>अन्यो-
न्यहेतुते</q>त्यर्धेन । शक्तिरिति वासनोच्यत इत्येकया वासनयकैं ज्ञानं जन्यते, तेना-
प्यन्या वासना, तयाप्यन्यज्ज्ञानमिति नेतरेतराश्रयम् । न च सर्वाद्यस्य कथं सिद्धि-
रिति वक्तव्यम्, अनादित्वात् संसारस्येति ॥



कल्पनालाघवादपि ज्ञानाकारतैव नीलादेर्युक्तेत्याह—**अनेके**त्यर्धेन । ननु
भवतापि ज्ञानवासनयोः कल्पनादस्त्यनेककल्पना ; अत आह—**शक्तिमात्रस्ये**-
त्यर्धेन । ज्ञानस्य शक्तिमात्रं वासना ; तन्मात्रकल्पना च वस्तुभेदकल्पनाल्लघीयसी,
तेन शक्तिरूपस्य संस्कारस्यार्थवादिनाप्यभ्युपगमात् । सर्वं चेदं ज्ञानातिरिक्तवासना-
भ्युपगमेनोक्तम् । परमार्थतस्तु न ज्ञानातिरिक्तं किंचिदस्ति बौद्धानाम् ; ज्ञानान्येव
समनन्तरप्रत्ययवशेन विचित्रनीलपीतादिरूपाणि जायमानानि कार्यकारणरूपाणि
सन्तानरूपेण वहन्ति नार्थरूपमपेक्षन्त इति ॥



उभयवादिसिद्धत्वाच्च ज्ञानस्य तदाकारकल्पनैवार्थाकारकल्पनातो ज्यायसी-
त्याह—**तस्मादिति ज्यायस्यन्तेन** । तस्मादर्थाकारकल्पनादित्यर्थः । भवतस्त्वर्थं
कल्पयित्वा पुनरियं ज्ञानाकारकल्पनावश्यमङ्गीकर्तव्येत्याह—**भवतस्त्विति** शेषेण ॥



तत्र कारणमाह—**तदसिद्धावशक्तत्वादिति** । नीलाद्याकारासिद्धौ हि
संविन्मात्ररूपं ज्ञानं नीलादिकमर्थविशेषमुपस्थापयितुं न शक्नुयात् ; न ह्यसति संवि-
द्भेदे संवेद्यभेदः संभवति । नीलाद्याकाराभावे च संविदां न भेदः स्यात्, संवि-
द्रूपस्य सर्वसमानत्वात् । नीलादिरूपेणार्थस्वरूपं ज्ञानं स्वरूपार्थविषयं भवतीति युक्तम् ।


<pb n="245"/>
प्रत्यासन्नं च सम्बद्धं ग्राह्यं मम भविष्यति ॥ २० ॥  

यदाह—“ न हि संवित्तिसत्तयैव तद्वेदना युक्ता, तस्याः सर्वत्राविशेषादविशेषप्र-
सङ्गात् ; तासु तु [^1_pg246]सारूप्यमाविशत् सरूपयितुं घटयेत्”—इति । तथा—



“तत्रानुभवमात्रेण ज्ञानस्य [^2_pg246]सदृशात्मनः ।  
भाव्यं तेनात्मना येन प्रतिकर्म विभज्यते” ॥ इति ।  

ततोऽवश्यमर्थविषयत्वसिद्धये ज्ञानानामपि नीला द्याकारवत्त्वमङ्गीकर्तव्यम् । यद्यपि
स्वभावत एव संविदो व्यतिभिद्येरन्, तथाप्यसौ भेदो न नीलाद्युपरागमन्त-
रेण शक्यते निरूपयितुम् ; न चानिरूपितभेदाः संवेद्यभेदमलमुपस्थापयितुम् ; न
हि संविदस्तीत्येतावता नीलावधारणं संभवति, तद्रृपस्य पीतादिसाधारणत्वात् ।
तस्माज्ज्ञानाकारो नीलादिः, नार्थाकार इति ।



किंचैवमर्थाकारत्वे नीलस्य तेन ज्ञानेन विप्रकृष्टता भिन्नता स्यात्, तत-
स्तेन तस्य प्रकाशो न स्यादित्याह—**तेनैवं विप्रकृष्टेतेति** । मत्पक्षे तु संभवति
ग्राहकत्वमित्याह—[^3_pg246]**प्रत्यासन्नमिति** । प्रत्यासत्तिस्तादात्म्यम् । ग्राह्यं भविष्यतीति
वक्ष्यमाणेण सम्बन्धः । तदेष प्रयोगः—नीलरूपं नीलवेदनादभिन्नम्, तदुत्त्पत्तौ
संवेद्यमानत्वात् तत्स्वरूपवत् ; भिन्नत्वे वा संवेद्यता न स्यात् पीतवदिति । तदनेन
“सवेदनात्” इति बौद्धोक्तो हेतुर्दर्शित इति ।



अपरमपि “ग्राह्यलक्षणयोगात्” इति तदुक्तमेव हेतुं दर्शयति—<q>सम्बद्धं
ग्राह्यं मम भविष्यतीति</q> । मम हि ज्ञानसम्बद्धमेव नीलम्, तदात्मत्वात् तत्स्वरू-
पात् । ततश्च युक्तं तस्य ग्राह्यत्वम् । इदमेव हि ग्राह्यलक्षणं यत् तादात्म्यम् । तव
त्वर्थान्तरत्वान्न तावत् तादात्म्यम् । न चान्योऽपि कश्चिज्ज्ञानार्थयोः सम्बन्धोऽस्ति
इति, यद्वशादर्थो ग्राह्यलक्षणमनुपतेत् । तत्रासति सम्बन्धे ग्राह्यत्वाभ्युपगमे सर्ववि-
षयता स्यात् । तत्र सर्वः सर्ववित् स्यात् । हेतुत्वं ग्राह्यलक्षणमिति चेत् न, प्रमाणा-
भावात् ; न हि नीलोऽर्थो ज्ञाने नीलाकारमर्पयतीति किंचन प्रमाणमस्ति ; ज्ञानवै-

[^1_pg246]: माहशरं सरूप. मा.

[^2_pg246]: सदृशामना. मा.

[^3_pg246]: प्रत्यासत्तिस्तमिति प्रत्यासत्तिस्तदात्य-
न्तं ग्राह्यम्. मा.

<pb n="246"/>

इतश्चाकारवज्ज्ञानं यस्मात् [^1_pg247]तद्वः प्रकाशकम् ।  
स्वयंप्रकाशहीनस्य बाह्यस्योपायसभ्मतम् ॥ २१ ॥  

न चागृहीते [^2_pg247]ज्ञानाख्यप्रकाशेऽर्थोऽवधार्यते ।  
तदधीनप्रकाशत्वाद् दीपाभासे यथा घटः ॥ २२ ॥  

चित्र्यस्य समनन्तरप्रत्ययादेवोपपत्तेरिति वक्ष्यामः । सारूप्यं ग्राह्यत्वमिति चेत्, असं-
निहितोऽपि नीलार्थो नीलज्ञानग्राह्यः स्यात् । किंच कथंचित् सारूप्यं सर्वज्ञानानां
सर्वार्थैरविशिष्टम्, सर्वेषां क्षणिकत्वात् ; ततश्च सैव सर्वज्ञतापत्तिः । सर्वात्मना तु
सारूप्येऽर्थवज्ज्ञानस्यापि जडत्वं स्यात् । यथाहुः—



“एकदेशेन सारूप्ये सर्वः स्यात् सर्ववेदकः ।  
सर्वात्मना तु सारूप्ये ज्ञानमज्ञानतां व्रजेत् ॥” इति ।  

सारूप्यतदुत्पत्तिभ्यां ग्राह्यत्वमिति चेत्, धारावाहिकेषु पूर्वमुत्तरस्य ग्राह्यं स्यात् ।
तस्मात् सर्वा बुद्धयः स्वात्मानमेवानुभवन्ति, नान्यत् ; स्वयमेव [^3_pg247]चानुभूयन्ते, न
बुद्ध्यन्तरेण तस्यापि बुद्ध्यन्तरस्य स्वात्मपर्यवसायित्वात् । यथाहुः—



“नान्योऽनुभाव्यो बुद्ध्यास्ति तस्या नानुभवोऽपरः ।  
ग्राह्यग्राहकवैधुर्यात् स्वयं सैव प्रकाशते” ॥ इति ॥  

इतश्च ज्ञानाकारो नीलादिरित्याह—**इतश्चाकारवज्ज्ञानमिति** । इदमेव
साधयितुमुत्पत्त्यवस्थायामेव ज्ञानं गृह्यत [^4_pg247]इत्येतत् तावद् दर्शयति—<q>यस्मात्तद्वः
प्रकाशकमिति</q> । भवतामपि ज्ञानं प्रकाशकमिति । कस्य प्रकाशकम्, तद्दर्शयति—
**स्वयंप्रकाशहीनस्येति** ॥



ततः किमित्याह—**न चागृहीते ज्ञानाख्य इति** । न ह्यगृहीतं प्रकाशकं
प्रकाश्यं प्रकाशयति, दीपप्रभावदिति । यथाहुः—



“अप्रत्यक्षोपलम्भस्य नार्थदृष्टिः प्रसिध्यति” । इति ।

[^1_pg247]: तद्वत्प्राशकम्. चौ. अनन्त. मु.

[^2_pg247]: ज्ञानाख्ये प्रकाश्योऽर्थ. चौ. अनन्त. मु.

[^3_pg247]: चानुबुध्यन्ते. मा.

[^4_pg247]: इत्येतावद्द. मा.

<pb n="247"/>

उत्पन्नेष्वपि चार्थेषु प्रकाशाभावतः क्वचित् ।  
प्रतिबन्धकयोगाद्वा संवित्तिर्नोपजायते ॥ २३ ॥  

ज्ञानस्योत्पद्यमानस्य प्रतिबन्धो न कश्चन ।  
न चाप्रकाशरूपत्वं येनास्याग्रहणं भवेत् ॥ २४ ॥  

प्राक् चार्थग्रहणादिष्टा तस्योत्पत्तिः [^1_pg248]सदैव च ।  
संवेदनं [^2_pg248]भवेत् तस्य न चेत् कालान्तरेऽपि न ॥ २५ ॥  

किं हि तस्य भवेदूर्ध्वं प्राक् च नासीन्न येन तत् ।  
पूर्वं गृहीतं पश्चाच्च गृहीतमिति भाष्यते ॥ २६ ॥  

ज्ञानान्तरस्य चोत्पत्तिं प्रकाशो न प्रतीक्षते ।  
तस्य तस्यापि चान्येन संवित्तावस्थितिर्भवेत् ॥ २७ ॥  

इतश्चोत्पत्तावेव गृह्यत इत्याह—**उत्पन्नेष्वि**त्यादिना **भवेत्तस्ये**त्यन्तेन ।
प्रागेव तावदर्शग्रहणाज्ज्ञानोत्पत्तिर्भवतामपीष्टा, अनुत्पन्नस्य ग्राहकत्वायोगात् ।
उत्पन्नाश्च भावा द्विधैव न गृह्यन्ते, प्रकाशाभावात् प्रतिबन्धकसद्भावाद्वा यथा
सन्तमसे कुड्यव्यवाये च घटः । न च ज्ञानस्य प्रतिबन्धकमस्ति ; न च प्रकाशा-
भावः, स्वयंप्रकाशत्वात् । अतोऽवश्यमुत्पत्तावेव ग्रहीतव्यमिति । यदि चैवं न
गृह्येत कालान्तरेऽपि न गृह्येत, अविशेषादित्याह—**न चेति** शेषेण ॥



अविशेषमेव दर्शयति—**किं हि तस्येति** ॥



ज्ञानान्तरमिति चेत्, तत्राह—**ज्ञानान्तरस्ये**त्यर्धेन । घटादीनामप्रकाशा-
त्मनां स्वप्रकाशाय प्रकाशापेक्षा युक्ता ; न तु प्रकाशात्मनो ज्ञानस्येति । सजाती-
यापेक्षायां चानवस्थेत्याह—**तस्येति** । मा नाम संवेदि ज्ञानमिति चेत्, न ; उत्त-
रकाले स्मृतिदर्शनात् । एवं चैकविषयज्ञानप्रवाहे एवायुःपर्यवसानाद् विषयान्तरस-
ञ्चारो न स्यात् । यथाहुः—



“ज्ञानान्तरेणानुभवेऽनिष्ठा तत्रापि च स्मृतिः ।  
विषयान्तरसञ्चारस्तथा न स्यात् स चेष्यते ॥” इति ॥  

[^1_pg248]: तदैव च. चौ. अनन्त मु.

[^2_pg248]: भवेदस्य. चौ. अनन्त. मु.

<pb n="248"/>

ज्ञानपृष्ठेन योऽप्यूर्ध्वमर्थाभावेऽपि दृश्यते ।  
परामर्शोऽर्थरूपस्य स कथं [^1_pg249]चोपपद्यते ॥ २८ ॥  

तद्रूपमर्थमालिख्य यदि धीर्नोपजायते ।  
भूतकाले च यद्यर्थस्तत्पूर्वं नोपलक्षितः ॥ २९ ॥  

वक्तारश्चापि दृश्यन्ते वर्तमानार्थबुद्धिषु ।  
नीलोऽर्थोऽयं यतो मेऽत्र तद्रूपा जायते मतिः ॥ ३० ॥  

तस्मात् पूर्वगृहीतासु बुद्धिष्वर्थोपलम्भनम् ।  
न चोपलब्धिरस्तीह निराकारासु बुद्धिषु ॥ ३१ ॥  

विवेकबुद्ध्यभावाच्च साकारस्य च दर्शनात् ।  

इतश्च ज्ञानपुरःसर एवार्थानुभवः, ज्ञानाकारश्च नीलादिरित्याह—<q>ज्ञानपृ-
ष्ठेनेति</q> द्वयेन । ज्ञातमर्थमुत्तरकालं परस्मै कथयन् ज्ञानपुरःसरमेव स्मृत्या परामृश्य
कथयति ‘ज्ञातो मया घटः’ इति, यथानुभवं च कथनम् ; तथातीतेऽनागते
चार्थेऽर्थाकारस्य नीलादेः परामर्शोऽसति ज्ञानाकारत्वे नोपपद्यते ; न ह्यसता
घीरनुरज्यते । अतो ज्ञानपुरःसरमेवार्थग्रहणम् ; ज्ञानाकारश्च नीलादिः; ज्ञानपृष्ठेन
योऽप्यूर्ध्वं परामर्शोऽर्थरूपस्य, स कथमुपपद्यते ? भूतकाले च यद्यर्थस्तत्पूर्वं नोपल-
क्षितः इति नान्वयः तथार्थाभावे यः परामर्शोऽरूपस्य स कथमुपपद्यते ? तद्रूपमर्थ-
मालिख्य यदि धीर्नोपजायत इति ॥



न केवलमनुभूतार्थकथनम्, अनुभूयमानकथनमप्येवमेवेत्याह—<q>वक्तार-
श्चापीति</q> ॥



उपसंहरति—**तस्मादि**त्यर्धेन । भवतु ज्ञानपुरःसरमर्थग्रहणम्, तथापि
कथं नीलादेर्ज्ञानाकारत्वमित्याह—**न चे**त्यर्धेन । ‘नींलमिदम्’ इति नीलाकारं
वस्तु प्रथते, न निराकारमिति ॥



एवमर्थोऽपि साक्षात्कारः स्यात्, यद्याकारद्वयं दृश्यते ; नतु तदस्तीत्याह—
**विवेकबुद्ध्यभावाच्चेति** । यदि न किञ्चिदपि साकारं वस्तु दृश्येत, ततोऽर्थवज्ज्ञानं
साकारं न स्यात् ; दृश्यते किञ्चित् साकारं वस्त्वित्याह—<q>साकारस्य च दर्शना-
दिति</q> । तस्माद्धेतुत्रयाज्ज्ञानं साकारम्, नार्थ इत्याह—**साकारे**त्यर्धेन ।

[^1_pg249]: बोपपद्यते. चौ. अनन्त. मु.

<pb n="249"/>

[^1_pg250]आकारवत्तया बोधो ज्ञानस्यैव प्रसज्यते ॥ ३२ ॥  

न ह्येवं कल्पना शक्या निराकारादितो मतिः ।  
गृह्यतेऽर्थस्ततः पश्चात् साकारः संप्रतीयते ॥ ३३ ॥  

आकारवत्त्वभेदो[^2_pg250] हि ज्ञात्वा शक्येत भाषितुम् ।  
प्राग् बुद्धिग्रहणादर्थे संवित्तिर्नेति साधितम् ॥ ३४ ॥  

न चार्थाकार एवायं ज्ञानारूढः प्रतीयते ।  
न हि सोऽन्तःप्रवेशाय पर्याप्तो नार्थहानये ॥ ३५ ॥  

इत्थंभावे प्रमाणं च तस्य वक्तुं न शक्यते ।  
तदीयप्रतिबिम्बत्वमेतस्मादेव नेष्यते ॥ ३६ ॥  

निश्चन्द्रबिम्बरूपं हि दृष्टं येन दिवा जलम् ।  
स रात्रौ खे च तं दृष्ट्वा जानाति प्रतिबिम्बताम् ॥ ३७ ॥  

प्रथमहेतुं विवृणोति—**न ह्येवमिति** ॥



द्वितीयं विवृणोति—**आकारवत्त्वे**त्यर्धेन । यदि त्वगृहीतैव बुद्धिरर्थं गृह्णी-
यात् ततस्तस्या निराकारत्वमर्थस्य चाकारवत्त्वं सिद्ध्येत्, न तु तदस्तीत्युक्त-
मित्याह—**प्रागि**त्यर्धेन ॥



केचित्त्वाहुः—सत्यं नीलाकारतया ज्ञानं गृह्यते, न त्वसावाकारः तस्यैव ;
किन्त्वर्थाकार एवासौ ज्ञाने समारूढो दृश्यत इति ; तान् निराकरोति—**न चे**त्य-
र्धेन । कारणमाह—**न ही**त्यर्धेन । कथं खल्वर्थधर्मः स्वाश्रयं हित्वान्तरं ज्ञानं
प्रविशेदिति ॥



ज्ञानाकारतया गृह्यमाणस्य निष्प्रमाणकमर्थधर्मत्वमित्याह—**इत्थमि**त्यर्धेन ।
मा नामार्थं विहासीत् ; अर्थस्थस्यैव प्रतिबिम्बमिदं नीलरूपं स्वच्छादर्शसङ्काशे
ज्ञाने प्रकाशते, तत्राह—**तदीये**त्यर्धेन । एतस्मादिति प्रमाणाभावादित्यर्थः ॥



एवं हि प्रतिबिम्बता प्रमाणवतीत्याह—**निश्चन्द्रेति** ॥

[^1_pg250]: साकार. अनन्त. मु. मा.

[^2_pg250]: वत्त्वभेदोऽत्र. अनन्त. मु.

<pb n="250"/>

विज्ञाने न कदाचित् तु प्राङ्निराकारदर्शनम् ।  
बाह्ये वाकारवत्ताधीर्येनैवं कल्पना भवेत् ॥ ३८ ॥  

शब्दगन्ध[^1_pg251]रसादीनां कीदृशी प्रतिबिम्बता ।  

[^2_pg251]ज्ञाने च गृह्यमाणस्य कथं स्यादर्थधर्मता ॥ ३९ ॥  

बाह्याभ्यन्तरदेशत्वान्न चार्थज्ञानयोर्मिथः ।  
संपर्कोऽस्ति यतो मोहादविवेकमतिर्भवेत् ॥ ४० ॥  

असंमूढस्य [^3_pg251]चादृष्टेर्न संमोहप्रकल्पना ।  
कल्प्यमानेऽथ वाप्येवं न द्वयोरवतिष्ठते ॥ ४१ ॥  

संसर्गधर्म आकारस्तस्मादेव न युज्यते ।  

न त्वेवमत्रास्तीत्याह **विज्ञान इति** ॥



चाक्षुषाणामेव प्रतिबिम्बं दृष्टम्, अतः कथं शब्दादीनां ज्ञाने दर्शनमि-
त्याह—**शब्दगन्धरसादीनामि**त्यर्धेन । न केवलं प्रतिबिम्बत्वमप्रमाणकम्, अर्थ-
धर्मत्वमप्यप्रमाणकमित्याह—**ज्ञाने चे**त्यर्धेन ॥



मा भूत् प्रतिबिम्बम्, ज्ञानार्थौ तु संसृष्टौ संमोहाद[^4_pg251]विविञ्चन्नर्थधर्मं नीलं
ज्ञानेऽध्यवस्यति, अत्राह—**बाह्याभ्यन्तरदेशत्वादिति** ॥



किञ्च सर्वस्य जगतः संमोहकल्पनमतिसाहसम् ; न हि कञ्चिदप्यसंमूढो
दृश्यते इत्याह—**असंमूढस्ये**त्यर्धेन । तदेवं सत्यपि संमोहकल्पना न द्वयोरेवाव-
तिष्ठते ; अर्थसहस्रस्याकारः संसर्गसंमूढमेकवदवभासत इति किं न कल्प्यत
इत्याह—**कल्प्यमान** इत्यर्धेन ॥



केचित्त्वाहुः—न ज्ञानधर्मो नीलादिः, न चार्थस्य निराकारयोरेव तयोः संसृ-
ष्टयोरयं निष्पद्यते चूर्णहरिद्रयोरिवारुणिमेति ; तान्निराकरोति—**संसर्गधर्म** इत्यर्धेन ।

[^1_pg251]: रसानां च. चौ. अनन्त. मु.

[^2_pg251]: ज्ञाने न /?/

[^3_pg251]: चादृष्टे न स. चौ. अनन्त. मु.

[^4_pg251]: दपिकिञ्चनार्थ. मा.

<pb n="251"/>
देशभेदादसंसगों मूर्तामूर्तप्तया तथा ॥ ४२ ॥  

त्रैलोक्येन प्रसङ्गाच्च संसर्गो नैककालता ।  
न चाप्यार्जवतः स्थानं ज्ञानेनार्थम्य विद्यते ॥ ४३ ॥  

सर्वथा कल्पनायां च चक्षुषापि रसादयः ।  
गृह्येरन् सर्वभावानामण्वाकागश्च तद्गताः ॥ ४४ ॥  

न चापि विषयत्वेन स्थाने संसर्गकल्पना ।  
विषयत्वं हि कीदृक् स्यात् प्रागाकागेपलम्भनात् ॥ ४५ ॥  

न ह्यसंचेतितो भावो विषयत्वेन कल्प्यते ।  
विषयत्वात् तदाकार आकागद् विषयश्च[^1_pg252] ते ॥ ४६ ॥  

तस्मादित्येतद् विवृणोति—**देशभेदादसंसर्ग इति** । किञ्च मूर्तयोरेव संसर्गा-
दाकारो निष्पद्यते, न मूर्तामूर्तयोः ; नाप्यमूर्तद्वयस्य ; [^2_pg252]तदिह ज्ञानं तावदमूर्तम्,
अर्थस्तु यदि मूर्ता यदि वामूर्तो द्वेधापि नानयोः संसृष्टयोराकारो निष्पद्यत
इत्याह—**मूर्तामूर्ततया तथेति** ॥



ननु तस्यापि देशभेदे कालैक्यात् संसर्गो भविष्यत्यत्राह—**त्रैलोक्येने**त्य-
र्धेन । ज्ञानसमयवर्तिनां सर्वेषामीदृशसंसर्गसम्भवात् सर्वेषामाकाराः ज्ञान एकस्मिन्नु-
पलभ्येरन्निति । यदि ज्ञानार्जवेन आभिमुख्येनार्थस्यावस्थानं संसर्गः, तत्राह—<q>न
चापी</q>त्यर्धेन । ज्ञानस्याभिमुख्याभावादिति ॥



किञ्च, येनैवार्थेन ज्ञानं संसृज्यते, तेनैव सर्वात्मना प्राप्नोति ; न हि संसर्गे
कञ्चिदंशः परिहर्तुं शक्यते ; ततश्चैकस्मिन् घटादौ भावे चक्षुषानुभूयमाने तद्गता
रसादयः परमाणवश्चानुभूयेरन्नित्याह—**सर्वथेति** ॥



विषयतयावस्थानमर्थस्य संसर्गः, न चातिप्रसङ्ग इति चेत् तत्राह—<q>न
चे</q>त्यर्धेन । कारणमाह—**विषयत्वमि**त्यर्धेन ॥



किमिति विषयत्वं न भवत्यत्राह—**न ही**त्यर्धेन । एवं चेतरेतराश्रयं स्यादि-
त्याह—**विषयत्वादि**त्यर्धेन । विषयत्वरूपादेव हि संसर्गादाकारनिष्पत्तिः; आका-

[^1_pg252]: च सः. चौ. अनन्त. मु.

[^2_pg252]: तदहमज्ञानम्. मा

<pb n="252"/>

द्वयोराकारनिर्मुक्तं सत्त्वं संसृष्टतां तथा ।  
स्वरूपतः परिच्छिद्य वक्तुमित्यादि युज्यते ॥ ४७ ॥  

न चाप्यस्येह सद्भावः प्राग्गृहीतो न चोपरि ।  
न ह्याकारविनिर्मुक्तं ग्राह्यमस्तीति भाषितम् ॥ ४८ ॥  

तस्मादर्थेन संसर्गो निष्प्रमाणक एव ते ।  
ज्ञानवैचित्र्यसिध्यर्थं न चास्त्यर्थस्य कल्पना ॥ ४९ ॥  

तदधीनं हि वैचित्र्यं क्व दृष्टं येन कल्प्यते ।  

रनिष्पत्तौ चोपलभ्यमानत्वलक्षणं विषयत्वम्, निराकारोपलम्भाभावात् ; ततोऽन्यो-
न्याश्रयमिति ॥



किञ्चैवंविधे विषये संसर्गधर्मत्वमाकारस्य युक्तमित्याह—**द्वयोरिति**॥

[^1_pg253]न चैवमस्तीत्याह—**न चे**त्यर्धेन । कथमित्याह—**ने**त्यर्धेन ॥



उपसंहरति—**तस्मादि**त्यर्धेन । नन्वसत्यप्यर्थसंसर्गे यदिदं नीलपीतादि-
रूपेण ज्ञानानां वैचित्र्यम्, तन्नोपपद्यते ; न च समनन्तरप्रत्ययमात्रादस्योत्पत्तिः संभ-
वति, तस्य सर्वत्राविशिष्टत्वादविलक्षणेन च विलक्षणकार्यनिष्पत्त्ययोगात् । एवमा-
लोकेन्द्रियमनस्काराणामपि साधारण्यादेव वैचित्र्यानिमित्तत्वम् । तदिदं नील-
रूपमन्येषु सत्स्वपि कदाचिदनुत्पद्यमानं कारणभूतमर्थसंसर्गं कल्पयतीत्यत्राह—
**ज्ञानवैचित्र्यसिद्ध्यर्थमिति** । न ह्यर्थसंसर्गकृतं वैचित्र्यम्, यतस्तद्दर्शनादर्थसंसर्गः
कल्प्यत इति । किञ्च, संसर्गधर्माकारवादिनां प्राक् संसर्गान्निराकारोऽर्थः ज्ञानं च;
तत्कथं संसर्गादाकारो निष्पद्यते कथंतरां च तद्वैचित्र्यमित्याह—**निराकारेणे**त्यर्धेन ।



“तत्र तावदिदं सिद्धम्” इति श्लोकमारभ्य “निराकारेण” इति श्लोक-
पर्यन्तं [^2_pg253]विज्ञानाकारवादः प्रतिक्षिप्तः । ये तु ज्ञानवैचित्र्यसिद्ध्यर्थमर्थमपि नीलपी-
तादिविचित्राकारं कल्पयन्ति, तेषां सौत्रान्तिकाणामपि तुल्यमिदं निराकरणम्—
**तदधीनं हि वैचित्र्यं क्व दृष्टं येन कल्प्यते** । इति । अयमभिप्रायः—स हि

[^1_pg253]: नन्वेनम्. मा.

[^2_pg253]: omitted. विज्ञान...करणम्. मा.

<pb n="253"/>
निराकारेण चोत्पत्तिर्वैचित्र्याकारयोः कथम् ॥ ५० ॥  

निराकाराच्च विषयाद् बुद्ध्याकारोऽतिविस्मयः ।  
स्मृतिस्वप्नादिबोधेन स्यादनाकारता तव ॥ ५१ ॥  

न हि तत्रार्थसंसर्गः केवला वासनैव तु ।  
हेतुत्वेनोपपन्नेति सैव जाग्रद्धियामपि ॥ ५२ ॥  

नीललक्षणोऽर्थः प्रत्यक्षो वा स्यादनुमेयो वा ? न तावत् प्रत्यक्षः, अपरोक्षधियोप
लम्भाभावात्; नानुमेयः, नीलज्ञानलक्षणलिङ्गैकसमधिगम्ये तस्मिन्नीलज्ञानस्य तदु-
त्पत्तिलक्षणसम्बन्धग्रहणाभावात् ; नित्यानुमेये तस्मिन्नीलज्ञानस्य तदधीनता तत्का-
र्यता न क्वचिद् दृष्टेत्यर्थः ।



ननु कादाचित्कत्वमग्न्यादौ हेतुमत्त्वेन व्याप्तम ; नीलज्ञानेऽपि तदुपल-
भ्यमानं कारणमवगमयति; इन्द्रियविषयान्तरसद्भावेऽपि क्वचिदनुत्पादादुभयवै लक्ष-
ण्येन तदनुमीयमानं नीलमेव स्यात् । नैतदेवम् ; नीलाभावेऽपि नीलज्ञानदर्शनेन
वासनाधीनत्वान्नैकान्ततो नीलज्ञानं नीलमेवावगमयति । ननु च यथा साकारोऽर्थो
निराकारं विज्ञानमनुमापयति, एवं नीलाकारमपि विज्ञानं अनीलमर्थमनुमापयतीत्या-
शङ्क्याह—**निराकारेण चोत्पत्तिर्वैचित्र्याकारयोः कथम्** ॥ इति ॥



ननु चक्षुरिन्द्रियमनीलमपि नीलज्ञानं जनयति; तत्कथमुच्यते—निराका-
रेण चोत्पत्तिरित्याशङ्क्याह—**निराकाराच्चे**त्यर्धेन । आलम्बनत्वेन ह्यर्थस्य कारण
त्वम् ; न च नीलाकारस्य ज्ञानस्यानीलमालम्बनं युक्तमित्यर्थः । तदुक्तम्—



“स्वरूपविपरीतस्य कथं ग्राह्यं भविष्यति” इति ।



संसर्गधर्माकारवादिनस्त्वयमपरो दोषः—अर्थाभावेऽपि स्मार्तं विज्ञानमुत्पद्यते
स्वप्नावस्थायां च ; तत्राकारोपलम्भो न स्यात्, अर्थाभावेन संसर्गाभावादित्याह—
**स्मृतीति** त्रिपाद्या ।



अतो यथा स्वप्नावस्थायामनपेक्षितबाह्यार्थं वासनामात्रजन्यं नीलपीताद्याकारं
विज्ञानम्, एवं जाग्रदवस्थायामपि भविष्यतीति न साकारविज्ञानपक्षे परिकल्पनायां
किञ्चित् प्रमाणमित्याह—**केवलेति** त्रिपाद्या ॥


<pb n="254"/>

अन्वयव्यतिरेकाभ्यामेवं ज्ञानस्य गम्यते ।  
आकारो न हि बाह्यस्य ज्ञानापेतो निदर्श्यते ॥ ५३ ॥  

[^1_pg255]बाह्यार्पेतो मया यद्वत् तस्मात् संसर्गवागियम् ।  
निराकारेऽपि विज्ञाने वासनास्वेव युज्यते ॥ ५४ ॥  

द्वयोरप्येक आकार इत्ये[^2_pg255]तच्चाप्रमाणकम् ।  
देशभेदा[^3_pg255]दसंसर्गाद् द्वयोश्चानवधारणात् ॥ ५५ ॥  

एवमेवार्थबुद्ध्योः स्यात् सादृश्यान्नाविभक्तता ।  
भेदे ज्ञाते हि सादृश्यं नाज्ञाते स्यात् खपुष्पवत् ॥ ५६ ॥  

तथा द्विचन्द्रमायादावन्यथार्थे व्यवस्थिते ।  
या स्यादाकारसंवित्तिर्नासावर्थनिबन्धना ॥ ५७ ॥  

अन्वयव्यतिरेकाभ्यां चैतदवगम्यते, यदुत विज्ञानस्यैवायमाकारो नार्थस्य
तत्संसर्गस्य वा; अर्थाभावेऽपि स्वप्नावस्थायामाकारदर्शनाद् विज्ञानभावे चादर्श-
नादित्याह—**अन्वयेति** सपादश्लोकेन ।



तस्मात् संसर्गवादिनामपि वासनाविज्ञानयोर्य संसर्गः, तद्धर्मोऽयमाकार
इत्यभ्युपगन्तव्यम् ; नार्थज्ञानयोः, अर्थाभावेऽपि स्वप्नावस्थायामाकारदर्शनादि-
त्याह—**तस्मादिति** त्रिपाद्या ॥



न चाप्यर्थज्ञानयोरेकेनाकारेणाकारवत्ता, संसर्गाभावेन द्वयानवधारणे तत्र
प्रमाणाभावादित्याह—**द्वयोरिति** ॥



अथ सत्यपि द्वित्वे द्वयानवधारणं सादृश्यात्, तन्न; भेदावगतिपूर्वकत्वात्
सादृश्यस्य; अनवगते तु भेदे शशविषाणखपुष्पयोरपि सादृश्याभावादित्याह—
**एवमिति** । एवमेवाप्रमाणकमित्यतिदेशः ॥



अर्थाकारपक्षे च द्विचन्द्रमायादावाकारोपलम्भो न स्यात्, अर्थाभावादि-
त्याह—**तथेति** ॥

[^1_pg255]: बाह्योपेतः. अनन्त. मु.

[^2_pg255]: तस्याप्रमाणता. चौ. अनन्त. मु.

[^3_pg255]: असंसर्ग चौ. मु.

<pb n="255"/>

नक्षत्रं तारका तिष्यो दारा इत्येवमादिषु ।  
नैकत्रार्थे विरुद्धत्वाल्लिङ्गानेकत्वसम्भवः ॥ ५८ ॥  

परिव्राट्कामुकशुनां कुणपादिमतिस्तथा ।  
दीर्घह्रस्वत्वबुद्धिश्च ह्येकस्मिन्नप्यपेक्षया ॥ ५९ ॥  

घटत्व[^1_pg256]पार्थिवद्रव्यसज्ज्ञेयादिमतिस्तथा ।  
युगपद्ग्राहकाणां च न स्यादैकात्म्यवत्तया ॥ ६० ॥  

नार्थे ह्येकत्र युगपद् विरुद्धाकारसम्भवः ।  
प्रत्ययानां [^2_pg256]तु भिन्नत्वाद् भवेच्छक्त्यनुसारतः ॥ ६१ ॥  

निरपेक्षं स्वरूपेण तस्माज्ज्ञानं यदाकृति ।  
तथार्थो न यथार्थं तु ज्ञानमुत्पद्यते क्वचित् ॥ ६२ ॥  

यदप्येकस्मिन्नर्थे विरुद्धधर्मद्वयप्रतिभासं विज्ञानत्रयमुत्पद्यते—नक्षत्रम्, तारा,
तिष्यः; दाराः इति बहुत्वप्रतिभासश्चार्थाकारपक्षे न स्यात् ; एकस्य विरुद्धानेकध-
र्मत्वं च विप्रतिषिद्धमित्याह—**नक्षत्रमिति** ॥



अत्रैवोदाहरणान्तरमाह—**परिव्राडि**त्यादिना सार्धेन श्लोकेन ।



तत्रैतत् स्यात्—एकस्याप्यर्थस्य विरुद्धानेकाकारता कालभेदेन नैव विरु-
द्ध्यते यथैकत्र द्रव्ये रक्तारक्तत्वे इत्याशङ्क्याह—**युगपदि**त्यर्धेन । परिव्राट्कामु-
कशुनामेकस्मिन् प्रमदारूपेऽर्थे युगपदनेकाकारतावसीयत इत्यर्थः ॥



तस्मादेकत्वादर्शस्य युगपदनेकाकारता नोपपद्यते, विज्ञानानां तु भिन्नत्वा-
दुपपद्यत इत्याह—**नार्थ इति** सपादेन । शक्तिशब्देन वासनामाह ; वासना-
कारेणेति यावत् । एतदुक्तं भवति—नीलज्ञानजनिता वासना अनपेक्षितबाह्यार्था
स्वप्नावस्थायामिव जाग्रदवस्थायामपि नीलज्ञानं जनयतीति । तस्मादर्थस्यापि नीला-
कारतामिच्छता विज्ञानस्यापि साभ्युपगन्तव्या, तदधीनत्वादर्थसद्भावस्य ; न तु
ज्ञानस्य नीलाकारतार्थाधीना, तदभावेऽपि दर्शनादित्याह—**तस्मादिति** त्रिपाद्या ॥

[^1_pg256]: त्वपार्थिवद्रब्यसंज्ञे. चौ. अनन्त. मु.

[^2_pg256]: च. अनन्त. मु.

<pb n="256"/>

इत्थं विज्ञानतन्त्रत्वे को न्वर्थं कल्पयिष्यति ।  
धीरनारोपिताकारा स्वात्मन्येवोपयोक्ष्यते ॥ ६३ ॥  

नैतदस्ति [^1_pg257]त्वयैवैकं ग्राह्यं ग्राहकमिष्यते ।  
न चैकस्यैवमात्मत्वे दृष्टान्तः कश्चिदस्ति ते ॥ ६४ ॥  

अग्न्यादयो घटादीनां प्रसिद्धा ये प्रकाशकाः ।  
न ते प्रकाश्यरूपा हि प्रकाशस्यानपेक्षणात् ॥ ६५ ॥  

ग्राह्यत्वं तु यदा तेषां तदाक्षं ग्राहकं मतम् ।  
अक्षग्रहण[^2_pg257]वेलायां ग्राहिका धीर्भविष्यति ॥ ६६ ॥  

ततः किमिति चेदित्याह—**इत्थमिति** । अर्थनीलता चेद् विज्ञाननीलता-
घीना, तर्हि नीलद्वयोपलम्भाभावे वृथा अर्थकल्पनमिति ॥



एवं प्राप्त उच्यते—**नैतदस्ती**त्यर्धेन । अयमभिप्रायः—सर्वस्यास्य भावि-
तस्यायमर्थः ‘नीलमिदं’ इति विज्ञानमुत्पद्यमानमात्मानमेव प्रकाशयदुत्पद्यत इति ;
न हि नीलपीतादयः परप्रकाश्याः ; नापि ‘नीलम्’ इत्यनुभवः परप्रकाशकः ;
नीलादय एव तु प्रकाश्यप्रकाशकोभयाकारयुक्ताः । तदुक्तम्—



“नान्योऽनुभाव्यो बुद्ध्यास्ति न तस्यानुभवोऽपरः ।  
ग्राह्यग्राहकवैधुर्यात् स्वयं सैव प्रकाशते ॥” इति ।  

तदुनुपपन्नम्, एवंविधत्वकल्पनायां प्रमाणाभावात् । तत्र दृष्टान्ताभावेनानुमानं
निराकर्तुमाह—**न चैकस्ये**त्यर्धेन ॥



नन्वग्न्यादयः स्वपरप्रकाशका इष्यन्त एव ; किमुच्यते “न चैकस्यैवमा-
त्मत्वे” इत्याशङ्क्याह—**अग्न्यादय इति** । न हि चक्षुरिन्द्रियमालोके प्रवर्तमा-
नमालोकं सहकारिणमपेक्षते ; यदि ह्यनालोक इवालोकेऽपि आलोकं सहकारिण-
मपेक्षते, ततः प्रकाशान्तराभावादात्मन एवात्मनि प्रकाशकत्वं स्यात् ; न तु
तदस्तीत्यर्थः ॥



यदि ह्यग्न्यादयः स्वप्रकाशा न भवन्ति, तत्सद्भावे तर्हि किं प्रमाणमित्या-
शङ्क्याह—**ग्राह्यत्व**मित्यर्धेन । अक्षस्यैव तर्हि ग्राह्यग्राहकभावेन दृष्टान्तत्वं भव-
तीत्याश्क्याह—**अक्षग्रहणवेलाया**मित्यर्धेन । विषयप्रतिपत्त्यन्यथानुपपत्तिजन्या
हि बुद्धिरक्षं गृह्णातीत्यर्थः ॥

[^1_pg257]: त्वयैकं हि ग्राह्यम्. चौ. मु.

[^2_pg257]: णकाले. चौ. अनन्त. मु.

<pb n="257"/>

तस्यां तु गृह्यमाणायामन्या धीर्ग्राहिकेष्यते ।  
नन्वात्मा ग्राहको ग्राह्यो भवताभ्युपगम्यते ॥ ६७ ॥  

कथंचिद्धर्मरूपेण भिन्नत्वात् प्रत्ययस्य [^1_pg258]तत् ।  
ग्राहकत्वं भवेत् तत्र ग्राह्यं द्रव्यादि चात्मनः ॥ ६८ ॥  

यस्तु नात्यन्तभेदोऽत्र क्व वासाविष्यते मया ।  
प्रत्यासत्तिनिमित्ता तु प्रत्यगात्म[^2_pg258]प्रवर्तिता ॥ ६९ ॥  

अस्मत्प्रयोगसंभिन्ना ज्ञानस्यैव तु कर्तरि ।  
भवन्ती तत्र संवित्तिर्युज्येताप्यात्मकर्तृका ॥ ७० ॥  

न चाक्षग्राहिकैंव बुद्धिः स्वप्रकाशिकेत्याह—**तस्यां त्वि**त्यर्धेन । अप्रति-
पत्त्यन्यथाप्रतिपत्तिजन्या हि बुद्धिरक्षग्राहिकां बुद्धिं गृह्णीयादित्यर्थः ।



आत्मनस्तर्हि ग्राह्यग्राहकभावेन दृष्टान्तत्वं भविष्यतीति चोदयति—
**नन्वि**त्यर्धेन ॥



तत्रापि धर्मभेदेन ग्राह्यग्राहकयोर्वैशेषिकाभिमतेन भेदोऽस्तीत्याह—
**कथञ्चिदिति** । बोधरूपतया तस्य ग्राहकत्वं द्रव्यरूपतया तस्य [^3_pg258]ग्राह्यत्वमित्यर्थः ।
‘प्रत्ययस्य तत्’ इति बोधरूपतामाह ॥



अत्यन्तभेदस्तु घटतज्ज्ञानयोरस्माभिर्नैवेष्ट इत्याह—**यस्त्वि**त्यर्धेन । प्रत्या-
सत्तिलक्षणेन सम्बन्धेनात्मसम्बन्धिनो बोधरूपस्य आत्मसम्बन्धिन्यामेव द्रव्यरूप-
तायां प्रवर्तितेत्याह—**प्रत्यासत्ती**त्यर्धेन । कदाचिदात्मसम्बन्धिनी बोधरूपतास्य
विषयः, तत्र घटादयो बोध्याः; कदाचित् प्रत्यासत्तिलक्षणेन सम्बन्धेनात्मगतद्रव्य-
रूपता विषयः, तदात्मैवात्मनो बोध्य इत्युच्यते; [^4_pg258]तत्रापि न ग्राह्यग्राहकयोरैक्य-
मित्यर्थः ॥



इदानीं स्वमतेन परिहारमाह—**अस्मत्प्रयोगसंभिन्नेति** । अपिशब्दस्याय-
मर्थः—भवत्यात्मसम्बन्धिनी ज्ञातृतैव ग्राह्या ज्ञातृतैव ग्राहिका, तथापि ग्राह्यग्राह-

[^1_pg258]: यत्. अनन्त. मु.

[^2_pg258]: प्रवृत्तिता. अनन्त मु.

[^3_pg258]: ग्राहकत्व. मा.

[^4_pg258]: तत्रापि ग्राह्य. मा.

<pb n="258"/>

[^1_pg259]न चात्र करणज्ञानग्राहकाकारवेदनम् ।  
ग्राह्यत्वं येन बुद्धेः स्यादभिन्नत्वेऽपि पूर्ववत् ॥ ७१ ॥  

[^2_pg259]अन्याकारापि संवित्तिर्यद्यन्यविषयेष्यते ।  
ज्ञानाकारापि संवित्तिः कस्मान्नार्थस्य कल्प्यते ॥ ७२ ॥  

कयोर्भेदः; यस्माद् विषयभेदेन सैव भिद्यते; न हि पटगतज्ञा[^3_pg259]तृतायामघटं जानाति;
तत्र यदा घटादिविषया ज्ञातृता ग्राह्या भवति, तत्रात्मविषया ग्राहिका ‘घटमहं
जानामि’ इति । एतदुक्तं भवति—घटं जानन्तमात्मानं जानामाति । अथापि
किं तर्हि तेन युक्तं [^4_pg259]यद्यात्मकर्तृका संवित्तिर्विज्ञानस्य कर्तरि समुपजायते ? एतदुक्तं
भवति—युक्तं तद्यदात्मकर्तृकायां संवित्तौ संवेदनकर्तुरेवात्मनः कर्मत्वम् ; स्वयं-
प्रकाशत्वे वा कर्मत्वाभावेऽस्मत्प्रयोगसंभिन्नत्वात् संवित्तेः ‘घटमहं जानामि’
इत्यस्मदर्शप्रतिभासनादित्यर्थः ॥



इदानीमात्मज्ञानेन सह विषयज्ञानस्य वैलक्षण्यमाह—[^5_pg259]**न चात्रेति** ।
न त्वत्र नीलानुभवे ‘नीलमहम्’ इत्यात्मतया भासन्ते नीलादयः; ‘नीलम्’
इत्यनात्मतया प्रतिभासनात् । यदि विज्ञानसम्बन्ध्याकारत्रयं करणरूपता बोध-
रूपता ग्राहकरूपता च नीलादिगतत्वेन चेत्यन्ते, ततः स्वयं सा बुद्धिर्नीलादिभावेन
प्रकाशेताभिन्नत्वेनात्मना, [^6_pg259]नात्र नीलादौ करणज्ञानग्राहकाकारवेदनमस्ति, येन
बुद्धिरेव नीलादिभावेन प्रकाशेत । आकारवेदनमिति च करणादिषु प्रत्येकं
संबध्यते । यदि नीलादयो ग्राहकत्वेनावभासन्ते, ग्राहको वा नीलादिग्राह्यतयाव-
भासते, तदा प्रतिभासबलेनाभिन्नस्यैव प्रकाश्यप्रकाशकभावो भवेत् । पूर्ववदिति
अत्रात्मनो दृष्टान्तत्वेनोपपादनम् ॥



अथ सत्यप्यनात्मतयावभासे विपर्ययज्ञान इव ग्राहकस्यात्मभूता एव नील-
पीतादयः, यथोक्तम्—“यदन्तर्ज्ञे[^7_pg259]यम्, तद्बहिरिवावभासते” इत्याशङ्क्याह—
**अन्याकारापीति** । यदि विनैव बाधकप्रत्ययेनावभासितस्यान्यथात्वम्, तदात्मा-

[^1_pg259]: न त्वत्र. अनन्त मु.

[^2_pg259]: अन्यरूपापि. चौ. मु.
कारा हि. मा.

[^3_pg259]: तयामाघटज्ञानाति. मा.

[^4_pg259]: तद्यदात्म. मा.

[^5_pg259]: न यत्र. मा.

[^6_pg259]: चित्रनीला. मा.

[^7_pg259]: यत्वे तद्बहिरवभा. मा.

<pb n="259"/>

अभिन्नत्वं यदा चेष्टं ग्राह्यग्राहकवस्तुनोः ।  
तदान्यतरसंवित्तौ द्व्याकारग्रहणं भवेत् ॥ ७३ ॥  

यदा तु ग्राह्यमाकारं नीलादि प्रतिपद्यते ।  
न तदा ग्राहकाकारा संवित्तिर्दृश्यते क्वचित् ॥ ७४ ॥  

तस्मादभिन्नता चेत् स्यात् तस्याप्यनुभवो भवेत् ।  
ग्राह्यो वा नानुभूयेत ग्राहकाननुभूतिवत् ॥ ७५ ॥  

ग्राहकग्रहणेऽप्येवं ग्राह्यसंवेदनं भवेत् ।  
शुद्धमेव निराकारं ग्राहकं संविदस्ति हि ॥ ७६ ॥  

वभासेऽपि अनात्मैवात्मवत् स्यात् ; विपर्यज्ञाने तु युक्तमवभासितस्यान्यथात्वं
बाधकप्रत्ययसद्भावे । अपि च विपर्ययज्ञानेऽप्यनात्मान एव नीलपीतादयः, तथाव-
भासनात् । बाधकप्रत्ययसमवधानेन त्वेतावद् भवतु, यदुताविद्यमाना नीलपीता-
दयोऽवभासन्त इति ; न तु ग्राहकानन्यत्वे किञ्चन प्रमाणमस्ति । तदुक्तम्—
“बाह्यालम्बनतायां नौ विवादः ।” इति ॥



एवं प्रतिभासबलेन भेदमुक्त्वा अधुनैतदेव तर्केण दर्शयितुमाह—<q>अभि-
न्नत्वमिति</q> ॥



यदि ग्राह्यनीलादेरभिन्नमेव ग्राहकं भवेत्, ग्राहकाद्यनुभवाभिन्नं नीलपी-
तादि यथोक्तम्—“सहोपलम्भनियमात्” इति, तदा ग्राह्यग्राहकाभेदेन नीला-
दयोऽवभासेरन् ; ग्राहकश्चानुभवोऽवभासेत, न तु नीलादयो ग्राहकतयावभासन्ते,
अन्यनिष्ठस्य नीलादेरप्रतिभासनादित्याह—**यदा त्विति** ॥



नीलतद्बुद्ध्योरभिन्नत्वे तु ग्राह्यस्य ग्राहकतयाप्यवभासो भवेत्, ग्राहकतया
प्रतिभासाभावे वा ग्राह्यतयापि प्रतिभासो न स्यादित्याह—**तस्मादिति** ॥



एवमेव ग्राहकस्य ग्राह्यतयाप्यवभासो भवेदित्याह—**ग्राहके**त्यर्धेन । अस्ति
तु नीलपीतादिग्राह्यपरामर्शशून्यस्य ग्राहकस्य संवेदनमित्याह—**शुद्धमि**त्यर्धेन ॥


<pb n="260"/>

ग्राह्यादभिन्नतायां च सा संवित्तिर्न युज्यते ।  
ग्राहको वा न गृह्येत तद्ग्राह्याननुभूतिवत् ॥ ७७ ॥  

तथा[^1_pg261] च ग्राह्यसंवित्तौ ग्राहकग्रहणेऽपि वा ।  
ग्राह्यग्राहकसंवित्तिर्नास्त्येव स्याद् द्वयोरपि ॥ ७८ ॥  

स बहिर्देशसम्बद्ध इत्यनेन निरूप्यते ।  
ग्राह्याकारस्य संवित्तिर्ग्राहकानुभवादृते ॥ ७९ ॥  

परं प्रति न साध्यत्वादर्थस्याकारसिद्धये ।  
बहिर्देशेन सम्बन्धो न हेतुत्वाय कल्पते ॥ ८० ॥  

तस्माद् बहिरितीहेदं निष्कृष्टं ग्राहकांशतः ।  
संवेद्यं नीलपीतादि प्रत्यक्षादेरुदाहृतम् ॥ ८१ ॥  

नीलतद्बुध्योरभिन्नत्वे ग्राहकस्य नीलादिपरामर्शशून्या संवित्तिर्युक्तेत्याह—
**ग्राह्यादि**त्यर्धेन । ग्राह्यनीलादिपरामर्शाभावेन च ग्राहकपरामर्शो न स्यादित्याह—
**ग्राहको वे**त्यर्धेन ॥



तथा च नीललक्षणोऽर्थो ग्राह्यतया न संचेत्यते ; तद्ग्राहको वा नीलादि-
र्बाह्यतया एवमुभयग्रहणेऽप्युभयग्रहणं नास्तीत्याह—[^2_pg261]**तथाचेति** ॥



यदेतत् संवेदनपरामर्शेन ‘नीलमिदम्’ इत्यनात्मतया प्रतिभासात् ग्राहक-
स्यायमनात्मा नीलादिर्गृह्यत इति प्रतिपादितम्, तत्र “स हि बहिर्देशसम्बद्धः प्रत्य-
क्षमुपलभ्यते” इति भाव्यं योजयितुमाह—**स बहिरिति** । “स बहिर्देशसम्बद्धः”
इत्यनेन ग्राहकशून्यस्य नीलादेर्ग्रहणं दर्शयति । अपरे त्वेतद् भाष्यमेवं व्याच-
क्षते—नीलपीतादि धर्मी, अर्थस्यायमाकार इति साध्यो धर्मः, बहिर्देशसम्बन्धि-
तया प्रतीयमानत्वादिति हेतुः । तान्निराकर्तुमाह—**परं प्रति त्विति** । प्रतिवादिनो
विज्ञानमात्रतया बहिर्देशस्यासिद्धत्वादसिद्धो [^3_pg261]हेतुरित्यर्थः ॥



तस्मात् पूर्वैव व्याख्या शोभनेत्याह—**तस्मादिति** ॥

[^1_pg261]: यथा च अनन्त. मु.

[^2_pg261]: यथावदिति चौ. मु.

[^3_pg261]: हेतुत्वादित्यर्थः मा.

<pb n="261"/>

न पूर्वं ज्ञायते बुद्धिरित्यत्रैतद् वदिष्यते ।  
ग्राहकस्यैव संवित्तिर्लक्ष्यते ग्रहणे क्वचित् ॥ ८२ ॥  

न स्मरामि मया कोऽपि गृहीतोऽर्थस्तदेति हि ।  
स्मरन्ति ग्राहकोत्पादं ग्राह्यरूपविवर्जितम् ॥ ८३ ॥  

तस्मादभिन्नतायां च ग्राह्येऽपि स्मरणं भवेत् ।  
ग्राहकस्मृतिनि[^1_pg262]र्भासा तत्राप्येषैव दृश्यते ॥ ८४ ॥  

तदत्यन्ताविनाभावान्नैकाकारं हि जायते ।  
अन्वयव्यतिरेकाभ्यां सिद्धैवं भिन्नता तयोः ॥ ८५ ॥  

ग्राह्यांशो ग्राहकांशेन गृह्यते ग्राहकः पुनः ।  
गृह्येतेति न वक्तव्यं ग्राहकान्तरवर्जनात् ॥ ८६ ॥  

तर्केणापि यद् ग्राहकस्यायमनात्मा नीलादिरिति प्रतिपादितम् “अभि-
न्नत्वं यदा चेष्टम्” इत्यादिना, तत्रापि भाष्यं योजयितुमाह—**न पूर्वमिति** ॥



“सत्यं पूर्वं बुद्धिरुत्पद्यते, न तु पूर्वं ज्ञायते” इत्यादि भाष्यं दर्शयति
ग्राह्याद् भिन्नत्वं ग्राहकस्य, नीलादिग्राह्याभावेऽपि ग्राहकस्मरणसद्भावादित्याह—
**न स्मरामीति** ।



ग्राह्यादभिन्नत्वे तु ग्राहकस्य ग्राहकस्मरणे ग्राह्यस्यापि स्मरणं स्यादित्याह—
**तस्मादि**त्यर्धेन । ग्राहकस्मरणरूपा तु संवित्तिरुत्पद्यते, नतु ग्राह्यस्मरणरूपेत्याह—
**ग्राहकस्मृतिनिर्भासे**त्यर्धेन ।



तदत्यन्ताविनाभावेन तु नीलतद्बुद्ध्योः ग्राह्यस्मरणविविक्तं ग्राहकस्मरणं
न स्यादित्याह—**तदत्यन्ते**त्यर्धेन । तस्मान्नीलादिग्राह्यस्मरणाभावेऽपि ग्राहकस्मर-
णाद् ग्राहकपरामर्शशून्यस्य नीलादेः ग्रहणादन्वयव्यतिरेकाभ्यां सिद्धा नीलतद्-
बुद्ध्योः भिन्नतेत्याह—**अन्वयव्यतिरेकाभ्यामि**त्यर्धेन ॥



ननु ग्राह्यादभिन्नत्वेऽपि ग्राहकस्य ग्राह्यग्रहणे यदग्रहणं तद् ग्राहकान्तरा-
भावेनान्यथासिद्धं न भेदं साधयति ; ग्राहकस्य तु ग्राहकसमवधाने सति युक्तं ग्रह-
णमिति चोदयति—**ग्राह्यांश इति** ॥

[^1_pg262]: भासात्. चौ. मु.

<pb n="262"/>

ग्राह्यांशेनाप्यशक्तत्वान्न तस्य ग्रहणं भवेत् ।  
ग्राहकत्वेन चैतस्य हीयेतैव द्विरूपता ॥ ८७ ॥  

ग्राहके गृह्यमाणे च ग्राह्यमात्रप्रसञ्जनम् ।  
न स्यादाकार एकश्चेदितरस्यापि नास्तिता ॥ ८८ ॥  

उद्भवाभिभवाभ्यां च ग्राह्याग्राह्यत्वदर्शनम् ।  
यथा दीपप्रभादीनां रूपमात्रोपलम्भनम् ॥ ८९ ॥  

दिवा चाग्नेः समीपस्थैः स्पर्श एवोपलभ्यते ।  
गन्धवद् द्रव्यवृत्तौ च गन्धस्यैवोपलम्भनम् ॥ ९० ॥  

न गुणान्तरसंवित्तिर्यथात्राभिभवात् तथा ।  
नाकारान्तरसंवित्तिः ग्राह्यग्राहकबुद्धिषु ॥ ९१ ॥  

न च ग्राह्यांश एव तस्य ग्राहकः, ग्राह्यत्वेन तस्याशक्तत्वादित्याह—
**ग्राह्यांशेने**त्यर्धेन । ग्राहकत्वे ग्राह्यांशस्यापि ग्राहकत्वेन ग्राहकमात्ररूपतया विज्ञानस्य
प्रकाश्यप्रकाशकता न स्यादित्याह—**ग्राहकत्वेने**त्यर्धेन ॥



ग्राहके च गृह्यमाणे ग्राह्यमात्रतया पुनरपि प्रकाश्यप्रकाशकता न स्यादि-
त्याह—**ग्राहक** इत्यर्धेन । ग्राह्याकारमात्रे च ग्राह्यस्याप्याकारस्य ग्राहकापेक्षत्वेनाभावे
सिद्धे विज्ञानस्याप्यभावः स्यादि[^1_pg263]त्याह—**न स्यादि**त्यर्धेन ।



इतरस्यापि, भिन्नत्वेन नीलतद्बुद्ध्योर्ग्राह्यग्रहणे ग्राहकस्याग्रहणं ग्राहकग्र-
हणे च ग्राह्यस्याग्रहणमुद्भवाभिभवेनेत्याह—**उद्भवाभिभवाभ्यामि**त्यर्धेन ॥



अत्रैवोदाहरणमाह—**यथेति** श्लोकद्वयेन **तथा**वर्जम् । यथा प्रदीपकार्यस्य
प्रभा[^2_pg263]स्वरूपस्य स्पर्शगुणयुक्तस्यापि रूपमात्रावगती रात्रौ दिवा चाग्नेः समीपवर्तिनः
प्रभाद्रव्यस्य स्पर्शावगतिः; [^3_pg263]यथा च गन्धानुमेयगन्धद्रव्यस्य गन्धमात्रोपलब्धि-
रभिभवात्तु रूपस्पर्शादयो नोपलभ्यन्ते, तथा सत्यप्यभिन्नत्वे [^4_pg263]ग्राह्यग्राहकयो-
र्ग्राह्यग्रहणे ग्राहकस्याग्रहणं तदभिभूतत्वादित्याह—**तथेति**सशेषेण **नाकारान्तरे**-
त्यर्धेन ॥

[^1_pg263]: त्याशङ्क्याह. मा.

[^2_pg263]: स्वरूपस्पर्श. मा.

[^3_pg263]: तथाच मा.

[^4_pg263]: ग्राहकतग्राह्य. मा.

<pb n="263"/>

ग्राह्यादनन्यभूतोऽपि कश्चिन्नैवोपलभ्यते ।  
नित्यानित्यादयो धर्माः शब्दादिग्रहणे यथा ॥ ९२ ॥  

अभेदं वाभ्युपेत्यायं प्रसङ्गो यदि गीयते ।  
एकस्मिन् गृह्यमाणेंऽशे न गृह्येतापरः कथम् ॥ ९३ ॥  

तस्माद्यत् स्याद्यदा योग्यं तस्यैव ग्रहणं तदा ।  
द्वयं च त्वदुपन्यस्तं शक्त्यभावान्न गृह्यते ॥ ९४ ॥  

कुतोऽयमेकवस्तुत्वे योग्यायोग्यत्वसम्भवः ।  
उद्भावाभिभवात्मत्वं कथं चैकस्य कल्पितम् ॥ ९५ ॥  

अनन्यत्वे तस्मिन् गृह्यमाणे परस्परस्याग्रहणं दृष्टमित्याह—<q>ग्राह्यादनन्य-
भूतोऽपीति</q> । श्रोत्रेन्द्रियेण हि शब्देऽवसीयमाने नित्यानित्यत्वपरामर्शशून्य एव
अवसीयते । अयं च नित्यानित्यत्वादयः तदात्मभूता एवेत्यर्थः ॥



यदि चाभेदमभ्युपगम्य ग्राह्यग्रहणे ग्राहकस्यापि ग्रहणप्रसङ्ग इत्युच्यते,
तदा गृह्यत एव ; केयं प्रसङ्गापत्तिरित्याह—**अभेदमिति** ॥



अयोग्यत्वेन चैकस्मिन् गृह्यमाणे परस्याग्रहणमित्याह—**तस्मादि**त्यर्धेन ।



तस्माद् [^1_pg264]यद्ग्राह्यग्रहणे तद्ग्राहकस्याग्रहणमुक्तम् “यदा तु ग्राह्यमाकारं
नीलादि प्रतिपद्यते” इत्यत्र ग्राहकग्रहणे वा तद्ग्राह्यस्याग्रहणमुक्तम् “न स्मरामि
मया कोऽपि” इत्यत्र तदयोग्यत्वेनेत्याह—**द्वयं च त्वदुपन्यस्तमिति** । तस्मादभि-
न्नत्वे च यदेकस्याग्रहणे सतीतरस्याग्रहणं तच्छक्त्यभावादित्याह—<q>शक्त्यभावान्न
गृह्यते इति</q> । तस्मादभिन्नत्वेऽपि ग्राह्यग्राहकस्य यद् ग्राह्यग्रहणे सत्यग्रहणं ग्राह-
कस्य तद् ग्राहकान्तराभावेनाभिभूतत्वेन योग्यत्वाभावेन वेति परिचोदनार्थः ॥



तत्रानन्तरोक्तमेव योग्यायोग्यत्वपदं निराकर्तुमाह—**कुत** इत्यर्धेन । ग्राह्य-
ग्राहकयोरैक्ये सति योग्यायोग्यत्वविभागो न स्यादित्यर्थः । उद्भवाभिभवावप्येकस्य
नोपपद्येयातामित्याह—**उद्भवे**त्यर्धेन ॥

[^1_pg264]: द्यद्ग्रहणे ग्राह. मा.

<pb n="264"/>

एकांशाभिभवे च स्यादितराभिभवोऽपि ते ।  
तथा [^1_pg265]तस्याभिभूतत्वात् ग्राह्यत्वं न च युज्यते ॥ ९६ ॥  

अयोग्यतापि कल्प्यैवं दृष्टान्ता येऽत्र कीर्तिताः ।  
रूपादिभेदात् तत्र स्यादुद्भवाभिभवाद्यपि ॥ ९७ ॥  

यदाप्येकान्ततो भेदो रूपादेर्न परस्परम् ।  
तदापि द्रव्यरूपस्य परिणामस्तथा तथा ॥ ९८ ॥  

[^2_pg265]अनन्यत्वेऽपि न ग्राह्यमिति यच्चाब्रवीद् भवान् ।  
कृतकत्वादिधर्माणां धीभेदेऽनन्यथा कथम् ॥ ९९ ॥  

न ह्यन्यत् प्रत्ययादस्ति भिन्नाद् ग्राह्यस्य भेदकम् ।  
न चेयत्तैव भेदस्य देशतो मूर्तितोऽपि वा ॥ १०० ॥  

ग्राहकाभिभवे [^3_pg265]तदनन्यत्वे ग्राह्यस्याप्यभिभवः स्यात् ; ततश्च ग्राहकग्रह-
णाभावे ग्राह्यस्यापि ग्रहणं न स्यादित्याह—**एकांशाभिभव इति** ॥



अयोग्यताप्येवमेव कल्पनीयेत्याह—**अयोग्यतापि कल्प्यैवमिति** । यत्तु
रूपस्पर्शवतः प्रभाद्रव्यस्य रूपमात्रावगती रात्रौ गन्धानुमेयस्य च द्रव्यस्य गन्धमा-
त्रोपलब्धिरित्युक्तम् ; तत्राह—**दृष्टान्ता** इति त्रिपाद्या । रूपस्पर्शयोर्बुद्धिभेदेन भेदे
सति युक्तमुद्भवाभिभवत्वेन ग्रहणाग्रहणकल्पनमित्यर्थः ॥



अथापि रूपस्पर्शयोरैक्यं तथापि रूपरूपतया परिणतत्वात् प्रभाद्रव्यस्य
स्पर्शाभावेनैवाग्रहणं रात्रौ दिवा च स्पर्शरूपतया परिणतत्वेन रूपस्याग्रहणमि-
त्याह—**यदापीति** ॥



यत्तु शब्दस्यात्मभूता अपि कृतकत्वानित्यत्वादयः शब्दग्रहणे न प्रतिभासन्त
इत्युक्तम्, तदनुभाष्याह—**अनन्यत्वेऽपि न ग्राह्यमिति** । शब्दानित्यत्वकृतकत्वा-
दीनां भिन्नप्रतिभाससंवेद्यत्वेनान्यत्वे सति नीलपीतयोरिव कथमनन्यत्वमित्यर्थः ।
बुद्धिभेद एव च ग्राह्यभेदे प्रमाणं नान्यदित्याह—**न ही**त्यर्धेन । तेन समानदेश-
व्यवस्थितयोरपि कृतकत्वानित्यत्वयो रूपस्पर्शयोरिव बुद्धिभेदेन भेदः ; भिन्नदेशयो-
रपि बुद्धिभेद एव भेदे प्रमाणम्, न[^4_pg265] भिन्नदेशव्यवस्थितत्वमित्याह—<q>न
चेयत्तैवे</q>त्यर्धेन ॥

[^1_pg265]: तत्राभिभूत. चौ. मु.

[^2_pg265]: अभिन्नत्वेऽपि. चौ. मु.

[^3_pg265]: तदन्यत्वे. मा.

[^4_pg265]: Omitted न. मा.

<pb n="265"/>

[^1_pg266]कारकाणां हि सम्बन्धः [^2_pg266]कार्यैः कृतकतोच्यते ।  
विभागोऽवयवानां च भवेत् क्वचिदनित्यता ॥ १०१ ॥  

बुद्ध्यादेरात्मरूपादिस्थानं नाशित्वमुच्यते ।  
नित्यत्वं सर्वदा सत्ता वस्तुत्वं सैव कीर्त्यते ॥ १०२ ॥  

प्रमाणज्ञानसम्बन्धः प्रमेयज्ञेयतोच्यते ।  
सर्वत्र चात्र भिन्नत्वमस्ति केनचिदात्मना ॥ १०३ ॥  

तस्माद्यथैव रूपादेर्देशभेदादिभिर्विना ।  
बुद्धिभेदेन भेदोऽस्ति तथैवात्र प्रतीयताम् ॥ १०४ ॥  

किंरूपं पुनः शब्दानित्यत्वाभ्यां भिन्नं कृतकत्वमित्याह—**कारकाणामि**-
त्यर्धेन । क्रियाकारकसम्बन्धः कृदन्तादुत्पन्नेन भावप्रत्ययेनोच्यते, कृत्तद्धितसमासेषु
सम्बन्धाभिधानस्मरणात् । अनित्यत्वमपि सावयवस्य घटादेरवयवविभाग इत्याह—
**विभाग** इत्यर्धेन ॥



निरवयवस्य तु बुद्ध्यादेर्घटज्ञातृरूपतया परिणतस्यात्मनः पुनरात्मतयावस्था-
नमनित्यत्वमित्याह—**बुद्ध्यादेरि**त्यर्धेन । नित्यत्वस्यापि रूपं दर्शयितुमाह—
**नित्यत्वं सर्वदा सचेति** । नित्यत्ववद् वस्तुत्वमपि सैव सत्तेत्याह—<q>वस्तुत्वं सैव
कीर्त्यते इति</q> । ननु यदि सर्वदा सत्ता वस्तुत्वम्, अनित्यस्य घटादेः वस्तुत्वं न
प्राप्नोति ; अथ सत्ता वस्तुत्वम्, तत्रापि अभावस्य वस्तुत्वं न स्यात्, असद्रूपत्वात् ।
उच्यते—सैव सत्ता तावद्वस्तुत्वम्, “सर्वदा” इत्येतदत्र नातिदिश्यते ; अभा-
वोऽपि सद्रूप एव, ‘सन् घटाभावः’ इति सत्प्रत्ययस्याविशेषात् । वक्ष्यति—



“तामुत्पत्त्याद्यनुस्यूतां सत्तेति प्रतिजानते ।” इति ॥



प्रसङ्गात् प्रमेयत्वज्ञेयत्वयोरपि स्वरूपमुपदर्शयितुमाह—**प्रमाणे**त्यर्धेन ।
प्रमाणसम्बन्धः प्रमेयम् ; ज्ञानसम्बन्धो ज्ञेयमिति । सर्वत्र चात्र बुद्धिभेदेन भेदोऽ-
स्तीत्युद्भवाभिभवाभ्यां ग्रहणाग्रहणं प्रकल्पयाम इत्याह—**सर्वत्रे**त्यर्धेन ॥



तस्माद्यथैव रूपादेरभिन्नदेशस्यापि बुद्धिभेदेन भेदः, तथानित्यत्वकृतक-
त्वादीनामपीत्याह—**तस्मादिति** ॥

[^1_pg266]: कारणानां हि सम्बन्धः चौ. मु.

[^2_pg266]: कार्यः. मा.

<pb n="266"/>

अत्यन्तभिन्नतास्माभिर्नैव कस्यचिदिष्यते ।  
सर्वं हि वस्तुरूपेण भिद्यते न परस्परम् ॥ १०५ ॥  

सर्वं च कृतकत्वादि क्रियाहेत्वाद्यपेक्षया ।  
गृह्यते तदसंवित्तावभेदेऽपि न गृह्यते ॥ १०६ ॥  

ज्ञाने नैवंविधो भेदो नापेक्षान्यत्र विद्यते ।  
परस्परेण चापेक्षा स्याच्चेत् सन्निहितश्च सः ॥ १०७ ॥  

ननु ग्राहकमित्येवं ग्राह्यमित्यपि वा मतिः ।  
नीलादिग्रहणे नास्तीत्यपेक्षा कथमुच्यते ॥ १०८ ॥  

मा भूदेवं तथाप्यत्र द्व्याकारं ग्रहणं भवेत् ।  
एवं चागृह्यमाणे वा ज्ञाने द्व्याकारता कथम् ॥ १०९ ॥  

अत्यन्तभेदस्तु रूपस्पर्शयोरपि नैवास्माभिरिष्टः सद्रूपतया रूपादेरप्येकत्वा-
दित्याह—**अत्यन्तभिन्नतेति** ॥



अपि च शब्दानन्ययोरपि कृतकत्वानित्यत्वयोर्युक्तं यच्छब्दग्रहणे सत्यग्र-
हणम्, तद्ग्रहणसामग्रीभेदात् ; क्रियाहेतुग्रहणसापेक्षं कृतकत्वग्रहणम् ; शब्दग्र-
हणं तु श्रोत्रसापेक्षमित्याह—**सर्वं च कृतकत्वादीति** ॥



न विज्ञाने ग्राह्यग्राहकयोर्भेदो नापि ग्रहणसामग्री भिद्यत इत्याह—<q>ज्ञाने
नैवमि</q>त्यर्धेन । अथ ग्राह्यनीलादिग्रहणं ग्राहकसापेक्षम्, ग्राहकस्य च ग्राह्यापेक्षत्व-
मित्यस्त्येव सामग्रीभेद इति, तत्राप्याह—**परस्परेणे**त्यर्धेन । तथापि परस्पर-
सन्निधानेनैकग्रहणेनोभयप्रसङ्ग इत्यर्थः ॥



ननु नीलादयो नैव ग्राह्यतयावभासन्ते, ‘नीलम्’ इति नीलमात्रतयावभा-
सनात् ; ग्राह्यता तु नीलादेर्ग्राहकसम्बन्धेन तदानीभेवोत्पद्यते ; न तु नीलानुभवे
नीलस्य तत्कर्मतावभासत इति कथं नीलग्रहणस्य ग्राहकापेक्षित्वमिति चोदयति—
**ननु ग्राहकमिति** ॥



तत्र परिहारमाह—**मा भूदि**त्यर्धेन । ग्राह्यग्राहकयोरभेदेन ग्राह्य[^1_pg267]ग्राहक-
भावेन नीलादयोऽवभासेरन्निति वयं ब्रूमः । ग्राह्यग्राहकभावेन चाप्रकाशमानमपि
नीलं स्वप्रकाशमिति चित्रमित्याह—**एवमि**त्यर्धेन । ननु यद्यपि नीलादयो ग्राह्यग्राहक-

[^1_pg267]: ग्राहकभेदेन. मा.

<pb n="267"/>

उत्तरोत्तरविज्ञानविशेषाद्या प्रकल्प्यते ।  
ग्राहकाकारसंवित्तिः स्मरणाच्चानुमानिकी ॥ ११० ॥  

एकाकारं किल ज्ञानं प्रथमं यदि कल्प्यते ।  
ततस्तद्विषयाप्यन्या तद्रूपैव मतिर्भवेत् ॥ १११ ॥  

घटविज्ञानतज्ज्ञानविशेषोऽतो न सिध्यति ।  
ग्राहकाकारसंवित्तौ त्वाकारप्रचयो भवेत् ॥ ११२ ॥  

जायते पूर्वविज्ञानं द्व्याकारं [^1_pg268]यत्र तत्पुनः ।  
तस्यात्मीयश्च पूर्वौ च विषयस्यावुपप्लुतौ ॥ ११३ ॥  

परेष्वाकारवृद्ध्यैवं पूर्वेभ्यो भिन्नता तथा ।  
ग्राह्यवत्स्मरणात्पश्चात्संवित्तौ ग्राहकः पुरा ॥ ११४ ॥  

भावेन नावभासन्ते, तथापि विषयाकारवत् ग्राहकाकारतापि तत्रास्तीत्यनुमाना-
दवगम्यते, घटज्ञानतज्ज्ञानयोः विशेषात् ; उत्तरकालं च विषयाकारवद् ग्राहका-
कारतापि स्मरणादवगता । तदुक्तम्—



“घटविज्ञानतज्ज्ञानविशेषात् तद्द्विरूपता ।  
स्मृतेरुत्तरकालं च न ह्यसावविभावितः ॥” इति ॥  

तदेतद् दूषयितुमुपन्यस्यति—**उत्तरोत्तरेति** ॥



तत्रोत्तरोत्तरविज्ञानविशेषादित्येतत् तावद् व्याख्यातुमाह—**एकाकारमिति**
सार्धेन श्लोकेन । यदि [^2_pg268]घटज्ञानं विषयावभासमेव केवलमुत्पद्यते, तदा तद्विषय-
स्यापि विज्ञानस्य विषयाकारत्वे घटाकार[^3_pg268]त्वेनाविशेषः स्यात् ; यदि तु घटाकारवत्
स्वाकारमपि तत्, तदा आकारद्वयसङ्क्रान्तौ सत्यां त्र्याकारत्वेन विशेषो भवे-
दित्याह—**ग्राहकाकारसंवित्ताविति** सार्धेन श्लोकेन ॥



परेष्वप्येवमेवाकारवृद्ध्या पूर्वस्मात् भिन्नता वक्तव्येत्याह—**परेष्वि**त्यर्धेन ।
“स्मरणाच्चानुमानिकी” इति यदुक्तम्, तद्व्याख्यातुमाह—**ग्राह्यवदि**त्यर्धेन । घट-
विज्ञानोत्पत्त्युत्तरकालम् ‘गृहीतो मया घटः’ इति घटाकारतद्ग्राहकाकारतया स्मर-
णाद् घटविज्ञानोत्पत्तिकाले विषयाका[^4_pg268]रता संविन्निष्ठा गृहीतैवेत्यनुमीयत इत्यर्थः ॥

[^1_pg268]: यत्र यत्परम्. अनन्त. मु.

[^2_pg268]: घटज्ञानज्ञानम्. मा.

[^3_pg268]: त्वेन घटाकारत्वात्. चाकारद्वय. मा.

[^4_pg268]: रतावत्संविष्टा. मा.

<pb n="268"/>

न तावदेवमाकारान् पश्यामः प्रचयान्वितान् ।  
विषयव्यपदेशाच्च नर्ते ज्ञाननिरूपणम् ॥ ११५ ॥  

तस्माज्ज्ञानात्मनैकत्वे ग्राह्यभेदनिबन्धनः ।  
संवित्तिभेदः सिद्धोऽत्र किमाकारान्तरेण नः ॥ ११६ ॥  

निराकारत्वसाम्येऽपि यथाकारवतां ध्रुवम् ।  
भेदः स्वाभाविकस्तद्वज्ज्ञानानां किं न सिद्ध्यति ॥ ११७ ॥  

स्मृतेरुत्तरकालं चेत्येतन्मिथ्यैव गीयते ।  
तदैव ह्यस्य संवित्तिरर्थापत्त्योपजायते ॥ ११८ ॥  

“उत्तरोत्तरविज्ञानविशेषात्” इति यदुक्तं तद् दूषयितुमाह—**न तावदि**-
त्यर्धेन । न हि ‘घटोऽयम्’ इत्यत्र विज्ञाने आकारद्वयप्रतिभासोऽस्ति ; नाप्याका-
रत्रयप्रतिभासः तद्विषये विज्ञान इत्यर्थः । ननु निराकारत्वेन घटज्ञानतज्ज्ञानयोः
विशेषो न स्यादित्याह—**विषयव्यपदेशाच्चेति** सार्धेन । यस्माद्विषयनिरूपणपूर्वकं
विज्ञाननिरूपणम्—नीलज्ञानं पीतज्ञानमिति, तस्मात् ज्ञानात्मनैकत्वेऽपि घटज्ञान-
तज्ज्ञानयोर्विषयभेदेन विशेषः सिद्धात्मैव, किमप्रतीयमानेनाकारप्रचयेन पूर्वस्य घट-
विषयत्वादुत्तरस्य च तज्ज्ञानविषयत्वात् ?



यथा चाकारवत्त्वसाम्येऽपि भवत्पक्षे घटज्ञानतज्ज्ञानयोः स्वाभाविको भेदः
तथा निराकारत्वेऽपि घटज्ञानतज्ज्ञानयोः भविष्यतीत्याह—<q>निराकारत्वसाम्येऽ-
पीति</q> ॥



यदप्युत्तरकालं स्मरणात् घटज्ञानोत्पत्तिकाले विषयाकारवत् ग्राहकाकार-
तानुभूतैवेति, तत्राप्याह—**स्मृतेरुत्तरकालञ्चेति** । अयमभिप्रायः—यदि तावत्
घटज्ञानोत्पत्तिकाले विषयाकारवत् ग्राहकाकारतापि [^1_pg269]संविन्निष्ठा नानुभूयते, किं
तदा स्मरणोपन्यासेन ? अथानुभूयते, तत्रोत्तरकालं विषयग्रहणाद्यन्यथानुपपत्त्या
ग्राहकविषयं प्रमाणमेवो[^2_pg269]पजायत इति स्मरणभ्रमः ॥

[^1_pg269]: सन्निविष्टानुभूयते. मा.

[^2_pg269]: पक्षयिते. मा.

<pb n="269"/>

[^1_pg270]गृहीतमेव यच्चोक्तं तदभेदान्न तद्यतः ।  
नास्माभि[^2_pg270]र्वाक्प्रवृत्तेस्त्वं निमित्तमनुयुज्यसे ॥ ११९ ॥  

ग्राह्यग्राहकतैवास्य केनचिन्नोपलभ्यते ।  
प्रत्यक्षज्ञानपक्षे च नैषा स्यादानुमानिकी ॥ १२० ॥  

एकाकारे च विज्ञाने यद्यन्योऽप्यत्र कल्प्यते ।  
सहस्राकारतैकस्य कस्मान्न परिकल्प्यते ॥ १२१ ॥  

यत्तु ग्राह्ये गृह्यमाणे ग्राहकोऽपि [^3_pg270]तदभेदात् गृह्यत एव, केयमनिष्टापत्ति-
रिति, तत्राह—**गृहीतमिति** ॥

[^4_pg270]यदि वयमेव ब्रूमः—कथं ग्राह्ये गृह्यमाणे ग्राहकोऽप्यवभासमानो गृह्यत
इत्युच्यते, तदा युज्येतापि वक्तुं तदभेदादिति ; ग्राह्यग्राहकभावेन तु नीलादयो न
प्रतिभासन्त इति वयं ब्रूम इत्याह—**ग्राह्यग्राहकते**त्यर्धेन । [^5_pg270]अस्मिन् पक्षे च स्वयं-
प्रकाशस्य ज्ञानस्य कथं ग्राहकाकारता स्मरणानुमेया स्यादित्याह—**प्रत्यक्षे**त्यर्धेन ॥



विषयमात्रावभासे च नीलपीतादिज्ञाने यदि ग्राहकाकारताप्यत्रैव भास-
मानास्तीति परिकल्प्यते, तदा नाकार[^6_pg270]व्यवस्था द्व्याकारं विज्ञानमित्याह—<q>एका-
कारे चेति</q> । तस्माद् ग्राह्यग्रहणे ग्राहकस्याप्रतिभासनात् ग्राहकग्रहणेऽपि ग्राह्यस्येति
सिद्धा नीलतद्बुद्ध्योर्भिन्नता ॥



एवं तावदपरसाधनमेकं विज्ञानतत्त्वम्—



“अविभागो हि बुद्ध्यात्मा विपर्यासितदर्शनैः ।  
ग्राह्यग्राहकसंवित्तिभेदवानिव लक्ष्यते ॥”  

इत्येवंवदद्भिर्यदुक्तम् [^7_pg270]तन्निराकृतम् “नैतदस्ति त्वयैकं हि” इत्यादिना “एकाकारे
च विज्ञाने” इत्येवमन्तेन । अपरेषां तु ग्राह्यवादिनामेतद् दर्शनम्—विज्ञानस्यैव
कश्चिद्धमों ग्राहकः किञ्चिद् ग्राह्यम् ; तेन ग्राहकाद्धर्मान्तरं ग्राह्यमिति, तद् दूषणा-

[^1_pg270]: गृहीतमिति अनन्त. मु.

[^2_pg270]: वाक्यवृत्तेः. चौ. मु.

[^3_pg270]: तदा भवेत् गृ. मा.

[^4_pg270]: Omitted. यदि. मा.

[^5_pg270]: अप्त्मत्पक्षे. मा.

[^6_pg270]: व्यवस्था द्व्याकारम्. मा.

[^7_pg270]: Omittted. तन्निराकृतम्. मा.

<pb n="270"/>

ग्राह्यग्राहकयोर्भेदो नन्वस्त्येव परस्परम् ।  
सिद्धो नः पक्ष एवं स्यान्न ज्ञानत्वादभेदतः ॥ १२२ ॥  

भिन्नाभिन्नंत्वमेकस्य कुतोऽत्र परिकल्पितम् ।  
त्वया सांख्यमतेनैवं मुक्त्वा बुद्धस्य शासनम् ॥ १२३ ॥  

एकं चेद् ग्राहकं ग्राह्यं कुतो भिन्नत्ववागियम् ।  
भिन्नं चेत् कथमुच्येत तस्यैकत्वं पुनस्त्वया ॥ १२४ ॥  

एकज्ञानादनन्यत्वात् ग्राह्यग्राहकयोर्मिथः ।  
एकत्वेन [^1_pg271]भवेज्ज्ञानं ग्राह्यं ग्राहकमेव वा ॥ १२५ ॥  

तत्र चान्यतरापाये द्वितीयापायतः पुनः ।  
ज्ञानस्यांशद्वयासत्त्वान्नैःस्वाभाव्यादभावता ॥ १२६ ॥  

भिन्नाभ्यां वाप्यभिन्नत्वाद् भेदो ज्ञानात्मनो भवेत् ।  
तत्स्वात्मवत् ततश्चैवं सिद्धं वस्तुद्वयं हि नः ॥ १२७ ॥  

योपन्यस्यति स्म—**ग्राह्यग्राहकयोरि**त्यर्धेन । परस्त्वगृहीताभिप्राय आह—<q>सिद्धो
नः पक्ष एवं स्यादिति</q> । ग्राह्यग्राहकयोर्भेदेनाभ्युपगमे सति सिद्धा द्वैतसिद्धि-
रित्यर्थः । इतरः स्वाभिप्रायमाह—**न ज्ञानत्वादभेदतः इति** । एकज्ञानानन्यत्वेन
ग्राह्यग्राहकयोरभेदोऽस्तीत्यर्थः ॥



तदनुपपन्नमित्याह—**भिन्नाभिन्नत्वमिति** । साङ्ख्यमते तद् भवतु, भवतंस्तु
परस्परविपर्ययात्मकत्वेन भिन्नाभिन्नयोः विरोधे सति कथमेकत्र निवेश इत्यर्थेः ॥



विरोधमेव दर्शयितुमाह—**एकञ्चेदिति** ॥



न[^2_pg271] चैकज्ञानादन्यत्वेन ग्राह्यग्राहकभूतयोर्धर्मयोरेकत्वं स्यात् । तत्र परस्परा-
पेक्षत्वे सत्यन्यतरस्याभावेनान्यतरस्यासत्त्वं स्यात् । तत्रान्यतराभावे सति ज्ञानस्या-
प्यभावप्रसङ्गादित्याह श्लोकद्वयेन—**एकज्ञानादिति** ॥



ज्ञानात्मनो वा भिन्नाभ्यां ग्राह्यग्राहकधर्माभ्यामभेदे सति तत्स्वात्मवत् भेदः
स्यात् । ततश्चासिद्धाद्वैतसिद्धिरित्याह—**भिन्नाभ्यां वेति** ॥



तत्र च ग्राह्यनीलादेरनन्यनिष्ठत्वेनावभासनादर्थत्वम्, ग्राहकस्य च बोधा-
त्मकत्वेन ज्ञानत्वम् ; एवमेव स्थिते यदि रूढ्या द्वयोरपि ग्राह्यग्राहकयोः ज्ञान-

[^1_pg271]: भवेद्ग्राह्यं ज्ञानम्. मा.

[^2_pg271]: स चैक. मा.

<pb n="271"/>

तयोश्च यदि संज्ञेयं ज्ञानमित्यस्त्वथापि वा ।  
ज्ञानं ज्ञायत इत्यर्थो धीर्भावे करणेऽपि वा ॥ १२८ ॥  

सर्वथा वस्तुभेदो नः सिद्धः शब्दो यथारुचि ।  
प्रवर्ततां न नस्तत्र काचिद् विप्रतिपन्नता ॥ १२९ ॥  

अथ सत्यपि भिन्नत्वे ग्राह्यं ज्ञानान्तरं [^1_pg272]वदेत् ।  
ज्ञानत्वे तस्य का युक्तिः पूर्वो[^2_pg272]क्ता यदि सेष्यते ॥ १३० ॥  

ज्ञानं ज्ञान[^3_pg272]मितीत्थं तु न द्वयोरनुवर्तते ।  
व्य[^4_pg272]तिरिक्तं च सामान्यं त्वया नाभ्युपगम्यते ॥ १३१ ॥  

शब्दाभिधेयत्वमभ्युपगम्यते, कर्मसाधनेन वा ज्ञानशब्देन ग्राह्योऽभिधीयते; भावक
रणसाधनेन वा ग्राहकस्याभिधानम्, न कश्चिद् वारयतीत्याह—**तयोश्च यदीति** ॥



सिद्धे वस्तुभेदे शब्दो यथारुचि प्रवर्तताम्, न नस्तत्र काचिद् विप्रति-
पन्नतेत्याह—**सर्वथेति** ॥



अपरेषां शून्यवादिनां दर्शनम्—ग्राहकाद् भिन्नमेव ग्राह्यं नीलपीतादि;
तत्र ज्ञानमेव ज्ञानयोरेव बहिर्ग्राह्यगतभावः सहोत्पन्नयोः तदुक्तम्—“प्रत्ययो-
व्यभिचारित्वात्सह” इति क्रमोत्पन्नयोर्वा नीलज्ञानं ह्यात्मसदृशं विज्ञानान्तरं
जनयति । तत्र यज्जन्यं तद् ग्राह्यं यज्जनकं तद् ग्राहकमिति तदुक्तम्—



“[^ शक्त्यर्पणात् क्रमात्_pg272] भिन्नकालं कथं ग्राह्यमिति चेत् ग्राह्यतां विदुः ।  
हेतुत्वमेव तत्त्व(युक्ति)ज्ञा ज्ञानाकारार्पणक्षमम् ॥” इति ।  

तदेतद्दूषयितुमुपन्यस्यति स्म—**अथेत्यर्धेन** । तदेतन्निराकर्तुमाह—**ज्ञानत्व** इत्यर्धेन ॥



यदि तावद् विज्ञानशब्दाभिधेयत्वेन ग्राह्यं नीलपीताद्यनवबोधरूपमपि
विज्ञानमुच्यते [^5_pg272]तद्वदिति तदिष्यते । तदुक्तम्—“शब्दो यथारुचि प्रवर्तताम्”
इति । अथ ज्ञानत्वसामान्यानुवृत्तौ ग्राहकवद् ग्राह्यं नीलपीतादि ज्ञानमुच्यते,
तत्राप्याह—**ज्ञानमिति** ॥



न हि द्वयोरनुभवानुभाव्ययोः जन्मत्वे [^6_pg272]सति ज्ञानात्मकसामान्ययोगो
भवताभ्युपगम्यते । अभ्युपगमे वा व्यतिरेकपक्षे ग्राह्यस्य ज्ञानानात्मकत्वेन ग्राहक-
स्यापि विज्ञानरूपता न स्यादित्याह—**ग्राह्यग्राहके**त्यर्धेन ।

[^1_pg272]: भवेत्. चौ. मु.

[^2_pg272]: क्ता तस्य सेष्यते. अनन्त. मु.

[^3_pg272]: मितीदं तु. चौ. मु.

[^4_pg272]: इदमर्धं न दृश्यते. मा.

[^5_pg272]: तद्वति तदुक्तम्. मा.

[^6_pg272]: सति ज्ञानात्मकत्वेन. मा.

<pb n="272"/>

[^1_pg273]ग्राह्यग्राहकयोश्चेष्टा न ज्ञानात्मकता भवेत् ।  
तद्रूपरहितत्वे च ज्ञानाभावः प्रसज्यते ॥ १३२ ॥  

ताभ्यां च तस्य सम्बन्धे प्रत्येकं व्यतिषज्य वा[^2_pg273] ।  
भेदसावयवत्वादिदोषो वैशेषिकादिवत् ॥ १३३ ॥  

यथा हि तेषां जात्यादौ दोषा ह्युक्ताः परैरमी ।  
तथैवैषां प्रसज्यन्ते भिन्नाभिन्नार्थसङ्गतौ ॥ १३४ ॥  

ताभ्यामव्यतिरेके वा भेदः पूर्वोक्त एव ते ।  
सादृश्यापोहसामान्यकल्पना वारयिष्यते ॥ १३५ ॥  

वस्त्वन्तरस्य चाभावात् त्वयापोहोऽपि दुष्करः ।  
नाज्ञानं नाम किञ्चित् स्यादपोह्यं ज्ञानवादिनः ॥ १३६ ॥  

ग्राह्यग्राहकरूपरहितत्वेन ज्ञानस्य सामान्यत्वे सामान्यस्याप्यभावप्रसङ्ग
इत्याह—**तद्रूपे**त्यर्धेन ॥



अथ व्यतिरिक्तमपि ताभ्यां सम्बद्धमिष्यते, तदनुपपन्नम् ; वैशेषिकादिवत्
प्रत्येकं कार्त्स्न्येन सम्बन्धे व्यासज्य वा सम्बन्धे भेदसावयवत्वादिदोषप्रसङ्ग
इत्याह—**ताभ्याञ्चेति** ॥

[^3_pg273]वैशेषिकादिवदिति यदुक्तं तद् विवृणोति—**यथाहीति** । यान्येव
युष्माभिर्वैशेषिकादिप्रतिज्ञाते वृत्तिविकल्पेन दूषणान्युक्तानि, तान्येव ज्ञानस्वलक्ष-
णस्य [^4_pg273]सामान्यस्याभ्युपगमे भवतामपि प्राप्नुवन्तीत्यर्थः ॥



अव्यतिरेकपक्षे दूषणमाह—**ताभ्यामि**त्यर्धेन । भिन्नाभ्यामनुभावानुभाव्या-
भ्यां ज्ञानत्वसामान्यस्याभेदेन तत्स्वात्मवद् भेदप्रसङ्ग इत्यर्थः । नापि ज्ञानत्वसामान्यं
सादृश्यम्, अपोहरूपं वा, द्वयोरपि निराकरिष्यमाणत्वादित्याह—**सादृश्ये**त्यर्धेन ।



न च ज्ञानवज्ज्ञानमात्रवादिनो ज्ञानत्वसामान्यमपोहरूपं संभवति, ज्ञानव्यति
रिक्तवस्त्वन्तराज्ञानरूपाभावेनापोह्याभावादित्याह—**वस्त्वन्तरस्येति** ।

[^1_pg273]: व्यतिरेके तयोर्ज्ञानान्न. चौ. मु.

[^2_pg273]: च. चौ. मु.

[^3_pg273]: Omitted. वैशेषिकादिवत्. मा.

[^4_pg273]: सामान्याभ्युप. मा.

<pb n="273"/>

अपोहो न ह्यभावस्य कथंचिदुपपद्यते ।  
वस्त्वन्तरमभावः स्यादपोह्यत्वाच्च वस्तुता ॥ १३७ ॥  

तेनाज्ञाननिवृत्तौ हि ज्ञानेऽन्यार्थः प्रसज्यते ।  
कल्पितं स्यादपोह्यं चेन्नात्यन्तासत्यकल्पना ॥ १३८ ॥  

बुद्धिरज्ञाननिर्भासा तवाज्ञानं प्रकल्पितम् ।  
ततश्च ज्ञानमेवैकमपोह्यत्वेन संमतम् ॥ १३९ ॥  

न चात्मापोह एवास्ति क्वचित् सामान्यकल्पने ।  
वृक्षस्य न ह्यपोह्यत्वं वृक्षेणैव कदाचन ॥ १४० ॥  

अपोह्ये चैव विज्ञाने ज्ञानत्वं न भवेत् तव ।  
वृक्षत्वं न ह्यपोह्येषु घटत्वादिषु युज्यते ॥ १४१ ॥  

नापि भवत्पक्षे ज्ञानाभावरूपमज्ञानमपोह्यम्, अवस्तुत्वेन कर्मत्वाभावादि-
त्याह—**अपोह** इत्यर्धेन । अपोह्यत्वे चाभावस्य वस्तुत्वं स्यात् ; तत्र च ज्ञानव्यति-
रिक्तवस्त्वन्तरप्रसिद्धिरित्याह—**वस्त्वन्तरमि**त्यर्धेन ॥



एतदेवोपसंहरति—**तेने**त्यर्धेन । नापि कल्पितमज्ञानमपोह्यम्, ज्ञानव्यति-
रिक्तवस्त्वन्तराभावेन कल्पनाया[^1_pg274] अप्यशक्यत्वादित्याह—**कल्पितमि**त्यर्धेन ॥



कल्प्यमानमपि तदज्ञानप्रतिभासं विज्ञानमेव कल्प्येत; न च ज्ञानत्वसामा-
न्यस्य समानजातीयं विज्ञानमेवापोह्यमित्याह—**बुद्धिरि**त्यादिसार्धेन ।



अत्रैवोदाहरणमाह—**वृक्षस्ये**त्यर्धेन ॥



यदि च ज्ञानत्वसामान्यमज्ञानप्रतिभासं विज्ञानमेवापोहेत, तदा तस्मिन्
विज्ञाने ज्ञानत्वं न स्यात् ; न हि घटादिषु वृक्षत्वमस्ति; ततश्च अज्ञानशब्दार्थ-
रूपाभ्युपगमेन शून्यवादहानिप्रसङ्ग इत्याह—**अपोह्ये चेति** सार्धेन ।

[^1_pg274]: नायामप्य. मा.

<pb n="274"/>

ततश्चाज्ञानमेवार्थ [^1_pg275]इति भिन्नार्थता भवेत् ।  
अज्ञानप्रत्ययश्चायं किमालम्बन इष्यते ॥ १४२ ॥  

न तावज्ज्ञाननिर्मुक्तमज्ञानं ग्राह्यमस्ति ते ।  
ननु[^2_pg275] वस्तु निषिद्धं तदभावः किं न गृह्यते ॥ १४३ ॥  

भावो न गृह्यते येन तस्याभावेषु का कथा ।  
स्वांशपर्यवसानं च तुल्यमत्रापि कारणम् ॥ १४४ ॥  

तेन ज्ञानान्तरं वा स्याद् ग्राह्यमात्मांश एव वा ।  
स्वरूपविपरीतं च कथं ग्राह्यं प्रतीयते ॥ १४५ ॥  

यथोष्णेऽनुष्णधीर्नास्ति ज्ञानेऽप्यज्ञानधीस्तथा ।  
तेन न ज्ञानमात्रत्वे स्यादपोह्यं कथञ्चन ॥ १४६ ॥  

यच्चेदमज्ञानप्रतिभासं विज्ञानमेवापोह्यं कल्पितम्, तस्य भवत्पक्षे किमाल-
म्बनमिति वक्तव्यम्; नाज्ञानं नाम घटादिज्ञानमात्रवादिनोऽस्तीत्याह—<q>अज्ञान-
प्रत्यय इति</q> ।



ज्ञानाभावोऽपि नालम्बनम्, अवस्तुत्वेन वस्तुज्ञानोत्पादकत्वाभावादिति
चोद्यपूर्वकमाह—**ननु वस्त्विति** ।



स्वयंप्रकाशकत्वेन भावान्तरमेवाज्ञानप्रतिभासं विज्ञानं गृह्णीयादित्याह—
**स्वांशपर्यवसान** इत्यर्धेन ॥



तेन ज्ञानान्तरमेवाज्ञानप्रतिभासं विज्ञानं गृह्णीयात् आत्मानमेव वा, न
ज्ञानाभावमित्याह—**तेने**त्यर्धेन । एतदपि नोपपद्यत इत्याह—**स्वरूपे**त्यर्धेन । कथ-
मज्ञानप्रतिभासं विज्ञानमात्मानं स्वज्ञाना[^3_pg275]न्तरस्वरूपविपरीतमालम्बत इत्यर्थः ॥



अत्रैव दृष्टान्तमाह—**यथोष्णेऽनुष्णधीर्नास्तीति** । दार्ष्टान्तिके योज-
यति—**ज्ञानेऽप्यज्ञानधीस्तथेति** । तस्माज्ज्ञानमात्रवादिनो न ज्ञानत्वसामान्य-
मपोहरूपमित्युसंहरति—**तेने**त्यर्धेन ॥

[^1_pg275]: इत्यमिन्नार्थ. चौ. मु.

[^2_pg275]: न च वस्तु. चौ. मु.

[^3_pg275]: न्तरे स्वरूप. मा.

<pb n="275"/>

ग्राह्यग्राहकयोश्चातो न ज्ञानात्मसमानता ।  
तस्मादन्यतरत्रेदं ज्ञानत्वं संप्रती[^1_pg276]यताम् ॥ १४७ ॥  

तत्राप्युभयसिद्धत्वाद् ग्राहकस्येति गम्यते ।  
वस्तुभेदे प्रसिद्धे च व्यपदेशो यथारुचि ॥ १४८ ॥  

ज्ञानमस्तूभयं वार्थो ग्राहको वार्थ उच्यताम् ।  
बुद्ध्योरयुगपद्भावान्न द्वयोर्मेयमानता ॥ १४९ ॥  

क्षणिका हीत्यनेनोक्तमर्थो ह्येषा[^2_pg276] प्रसज्यते ।  
अन्योन्यनिरपेक्षत्वाद् युगपच्चापि जन्मनि ॥ १५० ॥  

तस्मान्न ज्ञानत्वसामान्यानुवृत्तौ ग्राह्यग्राहकयोर्ज्ञानरूपतेत्याह—<q>ग्राह्यग्राह-
के</q>त्यर्धेन । तस्मादन्यतरत्र ज्ञानत्वयोगात् ज्ञानरूपता; सा चोभयसिद्धत्वात् ग्राहकस्य
युक्तेत्याह—**तस्मादिति** । तस्मात् सिद्धं ग्राहकाद् भिन्नं ग्राह्यमज्ञानरूपं च । व्यप-
देशस्तु यथारुचि प्रवर्तताम्, न तत्र काचिद् विप्रतिपन्नता—इत्युक्तमित्याह—
वस्तुभेद इति ॥



अपि च [^3_pg276]न तावत् क्रमोत्पन्नयोः विज्ञानयोर्मेयमानत्वेन ग्राह्यग्राहकभावः,
उपरितनज्ञानकाले पूर्वस्यातीतत्वात् । नाप्यतीतमेवोपरितनस्यालम्बनम्, ‘नील-
मिदम्’ इत्यपरोक्षतया प्रतिभासात प्रत्यक्षस्य चापरोक्षार्थविषयत्वाभ्युपगमात्
तदाह—**बुद्ध्योरि**त्यर्धेन ॥



तच्च “क्षणिका हि सा, न बुद्ध्यन्तरकालमवस्थास्यते” इत्यनेन भाष्ये-
णोक्तमित्याह—**क्षणिका हीत्यनेनोक्तमिति** । अथ पूर्वबुद्धिरुपरितनबुद्धिकालं यावत्
तिष्ठत्येव, अर्थ एव तर्हि सेत्याह—**अर्थो ह्येषा प्रसज्यत इति** । नापि युगपदुत्प-
न्नयोः, कार्यकारणभावाभावात् ; कारणं च मेयं मानस्येष्यते; तदाह—**अन्योन्येति** ।



भवत्पक्षे च[^4_pg276] तर्ह्यर्थज्ञानयोः कार्यकारणभावाभावेन कथमर्थस्यालम्बनत्वम् ?
सर्वस्य हि विज्ञानं प्रति कारणत्वमर्थस्याप्रतिपन्नस्य वा प्रतीयमानस्य वा प्रतिपन्नस्य

[^1_pg276]: यते. चौ. मु.

[^2_pg276]: ह्येकः. चौ. मु.

[^3_pg276]: Omitted. न. मा.

[^4_pg276]: न. मा.

<pb n="276"/>

मानमेयत्वनास्तित्वं कियाकारकवर्जनात् ।  
अर्थविज्ञानयोरत्र या मितिं प्रति सङ्गतिः ॥ १५१ ॥  

कार्यकारणभावोऽयं नान्यत्रैवं च दृश्यते ।  
नियमश्च न लभ्येत सव्यदक्षिणश्रृङ्गवत् ॥ १५२ ॥  

इदं कार्यमयं हेतुर्द्वयं नान्योन्यसंश्रयात् ।  
तद्भावभावितामात्रं [^1_pg277]हैतुकैर्नैव वर्ण्यते ॥ १५३ ॥  

पौर्वापर्यविनिर्मुक्तं कार्यकारणलक्षणम् ।  
गवाश्वस्य यथा नास्ति पौर्वापर्येऽपि तत्तथा ॥ १५४ ॥  

वा ? न तावदप्रतिपन्नस्य, चक्षुरादिवदग्राह्यत्वप्रसङ्गात् । नापि प्रतीयमानस्य
इतरेतराश्रयत्वप्रसङ्गात् ; प्रतीयमानतार्थस्य विज्ञानाधीना, तच्च तदधीनमित्यभ्युप-
गमः । नापि प्रतिपन्नस्य, विज्ञानं विना जडात्मकस्य प्रतिपन्नत्वाभावात् ; तथा च
सति विज्ञानाभाव इत्याशङ्क्या—**अर्थविज्ञानयोरिति** । अस्मत्पक्षे त्वर्थातिश-
यमितिजनकत्वेन ज्ञानार्थयोः ग्राह्यग्राहकभाव उपपद्यते, अर्थातिशयमितिजनकत्वेन
हि विज्ञानस्य ग्राहकत्वमर्थस्य च विज्ञानजन्यातिशयविषयतया ग्राह्यत्वम्, न तु
क्रमोत्पन्नयोः ज्ञानयोर्युगपदुत्पन्नयोर्वा तदस्तीत्यर्थः ।



युगपदुत्पन्नयोश्च कार्यकारणनियोगभावेन ग्राह्यग्राहकनियमो न स्यादि-
त्याह—**नियमश्चेति** त्रिपाद्या । न च युगपदुत्पत्तौ द्वयोरपि परस्पराधीनता इतरे-
तराश्रयत्वेनेत्याह—**द्वयं नान्योन्यसंश्रयादिति** ।



ननु क्रमोत्पन्नयोरपि बीजाङ्कुरयोः तद्भावभावित्वेन कार्यकारणभावः ; तच्च
युगपदुत्पन्नयोरपि ज्ञानयोः प्रदीपप्रभयोरिवास्त्येवेत्याशङ्क्याह—<q>तद्भावभाविता-
मात्रमिति</q> । पौर्वापर्यव्यवस्थितिसहितं तद्भावभावित्वं कार्यकारणभावं गमयति ; न
तद्भावभावित्वमात्रम् ॥



सत्यपि पौर्वापर्ये तद्भावभावित्वशून्ये कारणभावो नास्तीत्याह—<q>गवाश्व-
स्ये</q>त्यर्धेन ॥

[^1_pg277]: हेतुः केनैव कल्प्यते. चौ. मु.

<pb n="277"/>

युगपञ्जायमानेऽपि सन्तत्यन्तरजे क्षणे ।  
रूपादिषु घटे यद्वत् तस्माद् पूर्वमवस्थिते ॥ १५५ ॥  

यो यस्माज्जायते पश्चात् स तत्कार्यमि[^1_pg278]तीष्यताम् ।  
हेतुहेतुमतां सिद्धं यौगपद्यनिदर्शनम् ॥ १५६ ॥  

यत्प्रदीपप्रभाद्युक्तं सूक्ष्मः कालोऽस्ति तत्र नः ।  
दुर्लक्षस्तु यथा वेधः पद्मपत्रशते तथा ॥ १५७ ॥  

भागयो[^2_pg278]र्यौगपद्येऽपि तथैव स्यान्निराक्रिया ।  
न च शक्त्यर्पण[^3_pg278]द्वारा क्रमेणालम्बनं भवेत् ॥ १५८ ॥  

तद्भावभावित्वमपि पौर्वापर्यशून्यं न कार्यकारणभावायालमित्याह—<q>युग-
पदिति</q> त्रिपाद्या ।



तस्मात् पूर्वमवस्थिते यस्मिन् यो जायते, स तत्कार्यमित्युपसंहरति—
**तस्मादिति** त्रिपाद्या ।



यत् पुनर्युगपदुत्पन्नयोरपि प्रदीपप्रभयोः कार्यकारणभावोऽस्तीत्युक्तम्, तद-
नुभाष्य दूषयितुमाह—**हेतुहेतुमतामिति** सार्धेन । तत्रैतत् तावद् वक्तव्यम्—प्रदी-
पप्रभयोः कार्यकारणभाव एव नास्ति द्वयोरप्येकसामग्रीजन्यत्वेन ; तैलाग्निवर्तिसं-
योगेन हि तेजोद्रव्यमुत्पद्यमानं घनं स्वच्छं च समुपजायते । तत्र यद्धनं तत्प्रदीप-
शब्देनोच्यते ; स्वच्छस्य प्रभाशब्देनाभिधानम् । एवमानमनोन्नमनयोरपि परस्प-
राधीनंता निराकर्तव्या । अथापि प्रदीपप्रभयोः कार्यकारणभावस्तथाप्यविद्यमान-
स्याजनकत्वेन पौर्वापर्यविभागोऽस्त्येव ; शीघ्रत्वात्तूत्पलपत्रशतच्छेदवत् प्रत्यक्षेण
नोपलभ्यत इत्यर्थः ॥



एवमेकविज्ञानसम्बन्धिनोरपि धर्मयोः कार्यकारणभावाभावेन ग्राह्यग्राहक-
भावो निराकर्तव्य इत्याह—**भागयोरि**त्यर्धेन । ननु पूर्वविज्ञानं वासनाद्वारेणोपरि-
तनं जनयति ; तदेवोपरितनस्यालम्बनं भविष्यति ; किमत्र युगपद्भावेनेत्याश-
ङ्क्याह—**न च शक्त्यर्पणद्वारेति** त्रिपाद्या । प्रत्यक्षविज्ञानमपरोक्षतयार्थमवभासयति;
तत् कथमतीतालम्बनं स्यादित्यर्थः । नापि ताद्रूप्यजनकत्वेन । यथोक्तम्—

[^1_pg278]: इतौष्यते. चौ. मु.

[^2_pg278]: यौगपद्येन चौ. मु.

[^3_pg278]: द्वारं क्रमेण. चौ. मु.

<pb n="278"/>

ग्राह्यं तदा ह्यतीतं स्यात् ताद्रूप्यं चाप्रमाणकम् ।  
अतीतत्वानुविद्धो हि स्मृत्या ग्राह्योऽनुभूयते ॥ १५९ ॥  

तद्वदेव [^1_pg279]भवेदत्र स्वप्ने न स्याद् विपर्ययात् ।  
तत्र ह्यवर्तमानोऽपि गृह्यते वर्तमानवत् ॥ १६० ॥  

बाधज्ञानादिदं [^2_pg279]सिद्धं न त्वत्रैवं विपर्ययः ।  

“........ .......ग्राह्यतां विदुः ।  
हेतुत्वमेव युक्तिज्ञा ज्ञानाकारार्पणक्षमम् ॥” इति ।  

क्षणिकत्वेन निरन्वयविनाशित्वेन च जनकत्वसारूप्ययोरभावादित्युक्तम ; तदाह—
**ताद्रूप्यं चाप्रमाणकमिति** ।



यदि च प्रत्यक्षविज्ञानमतीतालम्बनं स्यात्, तदा स्मृतिवदतीततया चाव-
भासेतेत्याह—**अतीतत्वानुविद्ध** इत्यादिना **अत्रे**त्यन्तेन ।



ननु च स्वप्नवस्थायामतीतालम्बनमपि विज्ञानं नातीततयार्थमवभास[^3_pg279]यति ।
ननु नातीततयार्थमवभासयति, अतीतालम्बनं चेति विप्रतिषिद्धम् । अवर्तमानस्या-
शक्यत्वे कथमालम्बनत्वम् ? उक्तमस्माभिः—यत् प्रतिभासते, तदालम्बनम् ; न तु
यदस्तीति ; न हि शुक्तिकायां रजतज्ञानं रजताभावेन शुक्तिकालम्बनमिति शक्यं
वक्तुम् । नन्वालम्बनं हि कारणम्, असतश्च कथं कारणत्वम् ? आलम्बनतया
च तत् कारणम् ; प्रतिभासमानतया चालम्बनम् । तथा च तदस्त्येव ; बाधकप्र-
त्ययो हि प्रतिभासितस्याभावमवभासयति ; ‘यत् रजतमिति प्रतिभासितम्, तत्
रजतं न भवति’ इति, न तु ‘यत् रजतरूपतया प्रतिभासितम्’ इति । रजते
रजतज्ञानेऽपि रजतस्य प्रतिभासमानतयैव कारणत्वम् न स्वरूपसद्भावेन; सा च प्रति-
भासमानता स्वरूपसंनिधानाभावेऽपि शुक्तिकादौ रजतज्ञानादस्त्येव । तस्मात् प्रति-
भासमानतया रजतसंनिधानं सर्वत्रास्तीति ; स्वरूपसंनिधानं तु भ्रान्तवदभ्रान्तेऽप्यनु-
पयोगीति तत्स्वरूपभावे न भ्रान्तेऽप्यालम्बनत्वक्षतिः । तदिदमुक्तम्—“अर्थस्य
संनिधिः । यदि नास्ति[^4_pg279] किमेवं स्यात्” इति । तदेतदभ्युपगम्याह—<q>स्वप्ने न
स्यादि</q>त्येवमादिना **न त्वत्रैवं विपर्यय** इत्येवमन्तेन । युक्तं यत् स्वप्नावस्थायामवर्त-

[^1_pg279]: भवेत्तत्र. चौ. मु.

[^2_pg279]: भ्रान्तम्. चौ. मु.

[^3_pg279]: यति. अतीतालम्बनं चेति विप्रतिषिद्धं
ननु अवर्त. मा.

[^4_pg279]: ततः कस्मात्. मा.

<pb n="279"/>
तस्मात् प्रत्यक्षबुद्धीनां नातीतो विषयो भवेत् ॥ १६१ ॥  

अतीतत्वाद् यथैवासां वृत्तो जन्मान्तरेषु यः ।  
तद्रूपत्वेन वाज्ञानं हेतुर्भाविवदुच्यते ॥ १६२ ॥  

अतीतत्वेऽपि नार्थोऽयं धीरेषेत्यत्र का प्रमा ।  

[^1_pg280]अतीतं यच्च विज्ञानं ग्राह्यत्वेन प्रकल्पितम् ॥ १६३ ॥  

तत्[^2_pg280] स्याद् ग्राहकरूपं वा ग्राह्यं वोभयथापि वा ।  
ग्राह्याकारत्वमात्रे स्यादर्थः शब्दान्तरेण ते ॥ १६४ ॥  

स्वकाले [^3_pg280]चाप्यसंवित्तेर्न स्याच्छक्त्यर्पणं ततः ।  
यथैवानाग[^4_pg280]तज्ञानात् सन्तत्यन्तरजादपि ॥ १६५ ॥  

मानालम्बनं विज्ञानं वर्तमानतयार्थमवभासयति विपर्ययात् भ्रान्तित्वादित्यर्थः ।
भ्रान्तता च बाधकप्रत्ययावसेया ; न तु ‘नीलम्’ इति विज्ञाने बाधकप्रत्ययो-
ऽस्तीत्यर्थः ।



अत्रैव प्रमाणमाह—**तस्मादिति** । अनन्तरातीतविज्ञानं धर्मि, प्रत्यक्षस्या-
लम्बनं न भवतीति साध्यो धर्मः, अतीतत्वादिति हेतुः, जन्मान्तरातीतविज्ञानव-
दिति दृष्टान्तः ।



पूर्वस्मिन्नेव प्रतिज्ञार्थे हेतुदृष्टान्तान्तरमाह—**तद्रूपत्वेने**त्यर्धेन । अतीतत-
याप्रतिभासमानत्वाद् भाविविज्ञानवत् ॥



भवतु वाप्यप्रतिभासमानत्वेनाप्यतीतस्यालम्बनत्वम् ; विज्ञानमेव तु, नार्थः
इत्यत्र न किञ्चित् प्रमाणमित्याह—**अतीतत्वेऽपी**त्यर्धेन । यच्चेदमतीतविज्ञानमुपरि-
तनस्य ग्राह्यत्वेन भवद्भिरिष्टम्, तद् ग्राह्यकारं वा स्यात् ग्राहकाकारं वा स्यात्
उभयाकारं वा—इति दूषणायोपन्यस्यन्नाह—**अतीतं यच्चेति** ।



तत्र केवलग्राह्यत्वाभ्युपगमेऽर्थ एव ज्ञानशब्देनोक्तः स्यादित्याह—<q>ग्राह्या-
कारत्वमात्रे स्यादि</q>त्यर्धेन ॥



केवलग्राह्यत्वे चातीतस्य ग्राहकाकारताभावेनोत्पत्तावसंचेतितस्य वासनो-
त्पादकत्वमनागतसन्तत्यन्तरज्ञानवन्न स्यादित्याह—**स्वकाले चापीति** ॥

[^1_pg280]: अतीते. चौ. मु.

[^2_pg280]: तस्मात्. चौ. मु.

[^3_pg280]: चाथ संवित्तः चौ. मु.

[^4_pg280]: गताज्ज्ञानात्. चौ. मु.

<pb n="280"/>

दृढत्वे[^1_pg281]नाप्यविज्ञाताद् यथोत्पन्नाद् विनश्यतः ।  
केवलग्राहकत्वे तु विषयत्वं न युज्यते ॥ १६६ ॥  

किमपेक्ष्य च तस्येदं ग्राहकत्वं प्रकल्प्यते ।  
द्व्याकारता निरस्तेव संवेद्येत तदैव च ॥ १६७ ॥  

ततश्चोत्तरविज्ञानं न प्रतीक्षेत बोधकम् ।  
द्व्याकारकल्पनायां च परस्यात्मांश एव ते ॥ १६८ ॥  

प्रमापर्यवसानेन नातीतो विषयो भवेत् ।  
पूर्वग्राह्यस[^2_pg281]रूपत्वे ग्राहकत्वं प्रहीयते ॥ १६९ ॥  

[^3_pg281]ग्राह्यग्राहकरूपे स्याद् विषयो नासरूपतः ।  

ज्ञानमपि च यत् स्पष्टतया न ज्ञातम्, नैव वासनामुत्पादयति ; किं पुन-
ग्राहकाभावेन यदज्ञातमेव यथोत्पन्नविनष्टमित्याह—**दृढत्वेनापी**त्यर्धेन । ग्राहका-
कारमात्रे चोपरितनं प्रति ग्राह्यता न स्यादित्याह—**केवलग्राहकत्व** इत्यर्धेन ॥



सर्वेषां ग्राहकत्वे सति ग्राह्याभावेन ग्राहकतापि न स्यादित्याह—<q>किमपे-
क्ष्ये</q>त्यर्धेन । द्व्याकारतापि—“नैतदस्ति क्व तर्हि” इत्यादिना निरस्तैवेत्याह—
द्व्याकारता निरस्तैवेति ।



स्वयंप्रकाशत्वे चातीतस्य स्वग्रहणायोत्तरज्ञानापेक्षा न स्यादित्याह—
**संवेद्येतेति** पादत्रयेण ।



एवमेवोपरितनस्यापि द्व्याकारता निराकर्तव्या ; तदपि स्वयंप्रकाशत्वेन
नातीतं ग्राह्यमपेक्षत इत्याह—**द्व्याकारकल्पनायामिति** ।



केवलग्राह्याकारत्वे तूपरितनस्य पूर्वं प्रति ग्राहकत्वं न स्यादित्याह—
**पूर्वग्राह्ये**त्यर्धेन ॥



केवलग्राहकाकारत्वेनोपरितनस्य अतीतस्य केवलग्राह्याकारत्वेन च सरूप-
जनकत्वाभावेन भवत्पक्षे ग्राह्यग्राहकभावो न स्यादित्याह—**ग्राह्यग्राहकरूप**
इत्यर्धेन ।

[^1_pg281]: नाथ विज्ञानात्तथो. चौ. मु.

[^2_pg281]: स्वरूपत्वे. मा.

[^3_pg281]: ग्राहकाकारमात्रे स्याद्विषयो वासरूपतः. चौ. मु.

<pb n="281"/>
न च शक्त्यर्पणस्यात्र व्यापार उपलभ्यते ॥ १७० ॥  

शक्त्यर्पणस्य चाभावो युष्मत्पक्षे प्रसाधितः ।  
सन्तानान्तरवच्चैषां निषेध्या हेतुसाध्यता ॥ १७१ ॥  

वास्यवासकभावश्च ज्ञानत्वादेकसन्ततौ ।  
तस्माद् [^1_pg282]यद्ग्राहकं रूपं तद्ग्राह्यात् तस्य भिन्नता ॥ १७२ ॥  

तत्संवित्तावसंवित्ते रसादिग्राहकं यथा ।  
ग्राह्यं[^2_pg282] तद्ग्राहकात् भिन्नं तत्परामृशता यतः ॥ १७३ ॥  

न परामृश्यतेऽवश्यं रसादिग्राहकं यथा ।  
द्वयं परस्परेणैवं भिन्नं साध्यं रसादिवद् ॥ १७४ ॥  

अपि च, वासनाद्वारेण पूर्वविज्ञानमुपरितनं जनयति । न च क्षणिकत्वेन तज्ज्ञा-
नस्य वासनोत्पत्तौ व्यापारोऽस्तीत्याह—**न च शक्त्यर्पणस्यात्रे**त्यर्धेन ॥



मीमांसकपक्षे तु स्थायित्वाद् विज्ञानस्य स्थाय्यात्मगतां संस्कारात्मिकां
वासनामुत्पादयितुमलमित्युक्तम्—“अवस्थिता हि वास्यन्ते” इत्यादिना । ज्ञानस्य
तु क्षणिकत्वेन वास्यवासकभावो नास्तीत्युक्तमित्याह—**शक्त्यर्पणस्ये**त्यर्धेन ।
अत्रैव त्रैलक्षण्यमाह—**सन्तानान्तरवदिति** । अत्र एकसन्तताविति धर्मिविशेषणम्,
एषामिति धर्मिनेर्देशः, निषेध्या हेतुसाध्यता वास्यवासकभावश्चेति साध्यो धर्मः,
ज्ञानत्वादिति हेतुः, सन्तानान्तरज्ञानवदिति दृष्टान्तः ।



एवं तावत् द्वयोर्ग्राह्यग्राहकभावो नास्तीत्यत्र त्रैलक्षण्यमभिधायेदानीम्
“अभिन्नत्वं यदा चेष्टम्”—इत्यत्र त्रैलक्षण्यमाह—**तस्मादिति** श्लोकद्वयेन ।
रूपस्वलक्षणग्राहकं तत् स्वग्राह्याद् भिन्नम् ; रूपस्वलक्षणग्राह्यं तत् स्वग्राहकाद-
भिन्नम् इति प्रतिज्ञा ; हेतुदृष्टान्तौ तावेव । प्रयोगान्तरमाह—**द्वयमि**त्यर्धेन ।
विमत्यधिकरणभावापन्नग्राह्यग्राहकद्वयं परस्परभिन्नमिति प्रतिज्ञा ; हेतुदृष्टान्तौ
तावेव ॥

[^1_pg282]: यद्भासकम्. चौ. मु.

[^2_pg282]: ग्राहकाच्चैव. चौ. मु.

<pb n="282"/>

ऐकरूप्येण[^1_pg283]चाज्ञानात् सन्तानान्तरबुद्धिवत् ।  
ज्ञानं स्वांशं न गृह्णाति ज्ञानोत्पत्तेः स्वशक्तिवत् ॥ १७५ ॥  

[^3_pg283]ग्राह्यवत् प्रतिषेधश्च द्वय[^3_pg283]हीना हि वासना ।  
चैत्रज्ञानं तदुद्भूतज्ञानांशग्राह्यबोधकम् ॥ १७६ ॥  

ज्ञानत्वान्न भवेद् यद्वत् तस्य देहान्तरोद्भवम् ।  
एतयैव दिशा वाच्या शक्तिद्वयनिराक्रिया ॥ १७७ ॥  

प्रमाणान्तरसिद्धत्वा[^4_pg283]देकत्रानेकशक्तता ।  
न त्वत्र कारणं तादृक् शक्तिभेदकृदस्ति ते ॥ १७८ ॥  

अत्रैव प्रयोगान्तरमाह—**ऐकरूप्येगे**त्यर्धेन । नीलबुध्योरिति धर्मित्वम्
परस्परेण भेद इति साध्यो धर्मः, नीलमिदम्—इति भेदोपलम्भनादिति हेतुः ।
अभेदसाधकस्य सहोपलम्भस्य, परोक्तस्य वा सहोपलम्भनियमादित्यस्यासिद्धतामने-
नाह । इदानीमेकविज्ञानसंबन्धिनोर्द्धर्मयोर्ग्राह्यग्राहकभावो नास्तीति यदुक्तम्, तत्र
प्रयोगमाह—**ज्ञानं स्वांशं न गृह्णातीति** । [^5_pg283]ज्ञानं स्वांशं न गृह्णाति न वा स्वांशेन
गृह्यते ज्ञानोत्पत्तेः वासनावत् । श्लोके स्वशक्तिशब्देन वासनामाह । द्वयहीना
हीत्यनेन साध्यसद्भावेन सपक्षतां दर्शयति ।



प्रयोगान्तरमाह—**चैत्रज्ञानमिति** । चैत्रज्ञानं धर्मि, तदुद्भूतज्ञानांशग्राह्यबो-
धकं न भवतीति साध्यो धर्मः, ज्ञानत्वादिति हेतुः, देहान्तरोद्भवज्ञानवदिति
दृष्टान्तः । अभेदोऽपि ग्राह्यग्राहकयोरेवमेव निराकर्तव्य इत्याह—**एतयैव दिशे-**
त्यर्धेन । ज्ञानमात्मानं न गृह्णाति, ज्ञानादुत्पद्यमानत्वात् वासनावत् ॥



अस्मदर्शप्रतिभासबलेन त्वात्मग्राह्यग्राहकभावः, न तु ज्ञाने तथाविधप्रति-
भासोऽस्तीत्याह—**प्रमाणान्तरसिद्धत्वादिति** ॥



तस्मादुभयसिद्धत्वेन लाघवादिवशेन च विज्ञानस्यैवाकारो नीलपीतादि,
नार्थस्येति यदुक्तम्, तदयुक्तम्, [^6_pg283]गृहीतमिदम्—इति प्रतिभासविरोधादित्याह—

[^1_pg283]: ण विज्ञानात्. चौ. मु.

[^2_pg283]: ग्राह्यत्व प्रति. चौ. मु.

[^3_pg283]: हीना द्वि. चौ. मु.

[^4_pg283]: दन्यत्रानेक. चौ. मु.

[^5_pg283]: ज्ञानं....स्वांशेन. मा.

[^6_pg283]: तृतीयमिदम्. म.

<pb n="283"/>

तस्मादुभयसिद्ध[^1_pg284]त्वलाघवाद्यपरिग्रहः ।  
उपायत्वाच्च यत् तस्य [^2_pg284]पूर्वं ग्रहणकल्पनम् ॥ १७९ ॥  

चक्षुरादीन्द्रियैरस्य[^3_pg284] तदनैकान्तिकं भवेत् ।  
यदप्यप्रति[^4_pg284]बन्धत्वादुत्पत्तौ गृह्यतामिति ॥ १८० ॥  

तत्रात्मना न[^5_pg284] शक्यं तन्नान्योत्पत्ति[^6_pg284]स्तदस्ति वा ।  
तेनैतत्कारणाभावात् तदानीं नानुभूयते ॥ १८१ ॥  

नान्यथा ह्यर्थसद्भावो दृष्टः सन्नुपपद्यते ।  
ज्ञानं चेन्नेत्यतः पश्चात् प्र[^7_pg284]माणमुपजायते ॥ १८२ ॥  

न [^8_pg284]चापि प्रतिबन्धेन केवलेनाग्रहो भवेत् ।  
विशिष्टकारणाभावेऽप्यर्थो नैवानुभूयते ॥ १८३ ॥  

**तस्मादि**त्यर्धेन । यदपि साकारत्वसिध्यर्थं प्रतिपत्तेः पूर्वं विज्ञानग्रहणमुक्तम्,
तस्यानैकान्तिकत्वमित्याह—**उपायत्वाच्चेति** । रूपादिप्रतिपत्तावुपायभूतान्यपि
चक्षुरादीनि रूपादिप्रतिपत्त्युत्तरकालं प्रतीयन्त इत्यर्थः ।



यदप्यप्रतिबन्धत्वादर्थग्रहणात् पूर्वमुत्पत्तिकाल एव ज्ञानस्य ग्रहणं प्राप्नो-
तीत्युक्तम्, तत्राप्याह—**यदप्यप्रतिबन्धत्वादिति** सार्धेन । विद्यमानमप्यर्थग्रहणात्
पूर्वं विज्ञानं प्रमाणाभावान्न प्रतीयत इत्यर्थः ॥



किं पुनस्तत्प्रतिपत्तौ प्रमाणम् । यदर्थग्रहणात् पूर्वं नास्तीत्युच्यते इत्या-
शङ्क्य प्रमाणमुपदर्शयितुमाह—**नान्यथा हीति** । दृष्टघटसद्भावान्यथानुपपत्या हि
तदवगम्यमानर्थग्रहणात् पूर्वमप्युत्पन्नं पश्चादेवावगम्यत इत्यर्थः ॥



वेद्यतार्थातिशयलक्षणास्य दृष्टा, न संवेदनविशिष्टता ; सर्वस्यार्थेन्द्रियमनः-
संनिकर्षे सत्यार्थस्यापि वेद्यतालक्ष[^9_pg284]णपरोक्षरूपातिशयोऽस्ति यदुत्पन्नः ; अत्मनो
ऽप्यर्थातिशयान्यथानुपपत्तिगम्या यस्मिन् सति ज्ञातृता सञ्जायत इति प्रक्रिया ॥



न च सतः केवलेन प्रतिबन्धसद्भावेनाग्रहणम् ; ग्राहका[^10_pg284]भावेऽप्यर्थो
नैवानुभूयत इत्याह—**न चेति** ॥

[^1_pg284]: त्वल्लाघ. चौ. मु.

[^2_pg284]: पूवग्रहण. चौ. मु.

[^3_pg284]: अत्र. चौ. मु.

[^4_pg284]: वद्धत्वात्. चौ. मु.

[^5_pg284]: न शक्तत्व न. मा.

[^6_pg284]: तदैव च. मा.

[^7_pg284]: माणादुप. मा.

[^8_pg284]: न चान्यप्रति मा

[^9_pg284]: क्षणं परेक्ष. मा.

[^10_pg284]: भावेह्यर्थः. मा.

<pb n="284"/>

[^1_pg285]व्यापृतं चान्यसंवित्तौ ज्ञानं [^2_pg285]नात्मानमृच्छति ।  
तेन प्रकाशकत्वेऽपि बोधायान्यत् प्रतीक्षते ॥ १८४ ॥  

ईदृशं वा प्रकाशत्वं तस्यार्थानुभवात्मकम् ।  
न चात्मानुभवोऽस्त्यस्येत्यात्मनो न प्रकाशकम् ॥ १८५ ॥  

सति प्रकाश[^3_pg285]कत्वेऽपि व्यवस्था दृश्यते यथा ।  
रूपादौ चक्षुरादीनां तथात्रापि भविष्यति ॥ १८६ ॥  

प्रकाशकत्वं बाह्येऽर्थे शक्त्यभावात्तु नात्मनि ।  

[^4_pg285]अन्येन ननु संवित्तावनवस्था प्रसज्यते ॥ १८७ ॥  

तत्र तत्र स्मृतिं दृष्ट्वा सर्वानुभव[^5_pg285]कल्पनात् ।  
एकेन ह्यनुभूतत्वे सर्वं तत्रैव संभवेत् ॥ १८८ ॥  

तत्रापि स्मृतिरित्येतन्न लो[^6_pg285]कानुगतं वचः ।  

यच्च “ज्ञानान्तरस्य चोत्पत्तिं प्रकाशो न प्रतीक्षते” इत्युक्तम्,
तत्राप्याह—**व्यापृतं चान्यसंवित्ताविति** । प्रकाशरूपमपि ज्ञानमन्यत्र व्यापृ-
तत्वान्नात्मानं गृह्णातीत्यर्थः ॥



अनात्मविषयं चैतस्य प्रकाशकत्वम्, नात्मविषयम्, यतः ‘नीलमिदम्’
इति प्रतिभासः, न पुनः ‘नीलमहम्’ इतीत्याह—**ईदृशमिति** ॥



दृष्टं च व्यवहितविषयप्रकाशकत्वमित्याह—**सति प्रकाशत्व इति** सार्धेन ।



यदि घटग्राहकमुत्पन्नं ग्राहकान्तरेण गृह्येत, तदा [^7_pg285]ग्राहकेऽपि स्मरणद-
र्शनात् तदन्यथानुपपत्त्या घटग्राहकेऽपि ग्राहकान्तरकल्पनायामनवस्था स्यात् ।
तदुक्तम्— “ज्ञानान्तरेणानुभवेऽनिष्टा तत्रापि च स्मृतिः” इति । तदेतद्
दूषणायोपन्यस्यति स्म—**अन्येन न्विति** । यदा तु नीलमेवैकमुभयात्मकमुत्पद्यते,
तदास्मिन्नेव ज्ञाने ग्राह्यग्राहकाकारयोरुभयोरपि सम्भवे सति ग्राहकान्तराभावात्
नानवस्थेत्याह—**एकेन ही**त्यर्धेन ॥



तदेतत् प्रमाणाभावेन दूषयितुमाह—**तत्रापीति** ॥

[^1_pg285]: व्यावृत्तं चान्यसंवृत्तौ. मा.

[^2_pg285]: चात्मानम्. च. चौ. मु.

[^3_pg285]: कत्वे च. चौ. मु.

[^4_pg285]: अन्येन वानुभावेऽसावनवस्था. चौ. मु.

[^5_pg285]: कल्पना. चौ. मु.

[^6_pg285]: कानुमतम्. चौ. मु.

[^7_pg285]: Omitted. ग्राहक. मा.

<pb n="285"/>
न हि विज्ञानसन्तानं कश्चित् स्मरति लौकिकः ॥ १८९ ॥  

घटादौ[^1_pg286] च गृहीतेऽर्थे यदि तावदनन्तरम् ।  
अर्थापत्त्यावबुध्यन्ते विज्ञानानि पुनः पुनः ॥ १९० ॥  

[^2_pg286]यावच्छमं ततः पश्चात् [^3_pg286]तावन्त्येव स्मरिष्यति ।  

[^4_pg286]तदाप्यकल्पितेऽप्येवं स्मृतिर्वन्ध्यासुतादिवत् ॥ १९१ ॥  

स्मृतिभ्रान्तिश्च याप्यत्र पश्चाज्ज्ञानेषु जायते ।  
तदैवार्थस्मृते[^5_pg286]रेषां तज्ज्ञानादिप्रमाणता ॥ १९२ ॥  

[^2_pg286]यावच्छमं च तद्बुद्धिस्तत्प्र[^6_pg286]बन्धे च सत्यापि ।  
श्रमाद् रुच्यान्यसंपर्काद् विच्छेदो विषयेष्विव ॥ १९३ ॥  

यदि तावद् घटग्रहणसमनन्तरं तदन्यथानुपपत्त्या ग्राहकग्रहणं यावच्छमम्,
तावत्येव तदोत्तरकालं स्मरणमिति कानवस्थेत्याह—**घटादाविति** सार्धेन ।



अथ घटग्रहणसमनन्तरं घटग्राहके चार्थापत्तिर्नैवोत्पन्ना, तदोत्तरकालमन-
नुभूतस्य वन्ध्यासुतस्मरणतुल्यं स्मरणमित्याह—**तदाप्यकल्पितेऽपी**त्यर्धेन ॥



यत्तु—तत्रापि भवतु स्मरणाभिमानः ‘गृहीतो मया घटः’ इति घटवत्
ग्राहकस्यापि परामर्शात् इति, तदनुपपन्नम्; घटस्यैव तत्र स्मरणमनुभूतत्वात् ;
ग्राहकस्ये तु अनुभूतत्वेन घटस्मरणान्यथानुपपत्त्या ग्राहकग्रहणमेवेत्याह—<q>स्मृति-
भ्रान्तिश्चेति</q> ॥



ननु घटप्रतिपत्त्यन्यथानुपपत्त्या ग्राहककल्पनायां तत्सन्तानप्रतिपत्तौ सत्यां
विषयान्तरावगमो न स्यात् । तदुक्तम्— “विषयान्तरसञ्चारस्तदा न स्यात् स
चेष्यते[^7_pg286]” इतीत्याशङ्क्याह—**यावदिति** । सत्यामपि ग्राहकसंवित्तौ [^8_pg286]श्रमात् रुच्या
विषयान्तरसंपर्काद् वा विच्छेदो भविष्यति यथा नीलत्वज्ञानसन्ततावर्थस्य पीतज्ञान-
मित्यर्थः ॥

[^1_pg286]: घटादावगृही. चौ. मु.

[^2_pg286]: यावच्छ्रमम्. चौ. मु.

[^3_pg286]: तावत्येव. चौ. मु.

[^4_pg286]: तदात्वक. चौ. मु.

[^5_pg286]: रेषा तज्ज्ञा. मा.

[^6_pg286]: बन्धे महत्यपि. चौ. मु.

[^7_pg286]: चेक्ष्यते. मा.

[^8_pg286]: द्रूप्याद्विषया. मा.

<pb n="286"/>

तत्रापि स्मृतिरित्येषा प्रथमे प्रत्यये यदि ।  
तन्मात्रग्रहणादेव नानवस्था प्रसज्यते ॥ १९४ ॥  

स्मरणं त्वथ सर्वेषु [^1_pg287]तत्सिद्ध्यै ग्रहणं तथा ।  
प्रमाणवत्त्वादायातः प्रवाहः केन वार्यते ॥ १९५ ॥  

अथ तान्याद्यविज्ञानविषयाणीति कल्प्यते ।  
नोत्तरोत्तरबुद्धीनां विशेष उपपद्यते ॥ १९६ ॥  

विज्ञानविषयत्वं च यस्य सर्वासु बुद्धिषु ।  
विषयज्ञानतज्ज्ञानविशेपस्तेन दुर्लभः ॥ १९७ ॥  

स्मरन् यथैव विज्ञानं निराकारं स्मरत्ययम् ।  
तथा स्मरन् [^2_pg287]गृहीतार्थं निराकारतया स्मरेत् ॥ १९८ ॥  

अपि च, “तत्रापि च स्मृतिः” इति यदुच्यते, सा यदि घटग्राहक एव
तदन्यथानुपपत्तिकल्पितग्राहके तदा नानवस्थेत्याह—**तत्रापीति** । घटग्राहकस्मर-
णान्यथानुपपत्त्या घटग्राहकग्राहककल्पनायां नानवस्थेत्यर्थः ॥



अथ ग्राहकग्राहकेऽपि सर्वत्र [^3_pg287]स्मरणम्, तदा यावत्स्मरणं ग्रहणकल्पनायां
नानवस्थेत्याह—**स्मरणं त्विति** ॥



अथ सर्वाणि स्मरणा[^4_pg287]न्याद्यघटविषयग्राहकविषयाण्येव, न [^5_pg287]ग्राहकग्राहक-
विषयाणि ; तदापि सर्वेषां घटग्राहकविषयैकत्वेन विशेषाभावः ; तदन्यथानुपपत्त्यैव
ग्राहककल्पनायां नानवस्थेत्याद्यमेव पक्षमुपसंहरति—**अथ तानीति** ॥



इदानीं विज्ञानयोरेव ग्राह्यग्राहकभावे तदुक्तमेव एकाकारविज्ञानपक्षे घट-
विज्ञानतज्ज्ञानयोर्विशेषो न प्राप्नोतीति दूषणमाह—**विज्ञानविषयत्वं चेति** । यस्यापि
सर्वमेवोपरितनं विज्ञानं [^6_pg287]स्वकारणविज्ञानविषयमिष्यते, तस्यापि घटज्ञानतज्ज्ञानयो-
र्विशेषो न स्यात् घटज्ञानस्यापि कारणघटज्ञानग्राहकत्वेनेत्यर्थः ॥



ननु सत्यपि ग्राह्यग्राहकयोर्भेदे ‘नीलमिदम्’ इत्यत्र विवेकाभावात् साकारं
वस्तुज्ञानम्, निराकारोऽर्थः कस्मान्न भवतीत्याशङ्क्याह—**स्मरन् यथैव विज्ञान**-

[^1_pg287]: तत्सिद्ध्या. मा.

[^2_pg287]: गृहीत्वार्थम्. मा.

[^3_pg287]: ग्रहणम्. मा.

[^4_pg287]: न्यघट. मा.

[^5_pg287]: Omitted. ग्राहक. मा.

[^6_pg287]: नमगतकारण. मा

<pb n="287"/>

ज्ञानपृष्ठेन योऽप्यूर्ध्वं परामर्शो भवत्यसौ ।  
तस्यार्थेष्वभ्युपायत्वान्न[^1_pg288] तदग्राह्यत्वकारितः ॥ १९९ ॥  

प्रत्यासन्नत्वसम्बन्धौ [^2_pg288]ग्राह्यस्यासम्भवाच्च्युतौ ।  
विषयत्वेन वाप्येतौ स्तः किं देशाविभागतः ॥ २०० ॥  

अर्थाकारस्य योऽप्युक्तो मिथ्याज्ञानेष्वसम्भवः ।  
देशकालान्यथामात्रसम्भवः केपुचित् कृतः ॥ २०१ ॥  

प्रत्यक्षादन्यविज्ञानमतीतानागतैरपि ।  
जन्यतेऽर्थे भवन्तीषु [^3_pg288]वासनास्वसतीपु वा ॥ २०२ ॥  

**मिति** । यद्यपि ‘नीलम्’ इत्यत्र विवेको नास्ति, अथाप्युत्तरकालं ग्राहकवन्निरा-
कारतया तस्य स्मरणाभावादर्थस्यैवायमाकारः, न ग्राहकस्येत्यर्थः ॥



यत् पुनरिदमुक्तम्—उत्तरकालम् ‘गृहीतो मया घटः’ इति विज्ञानपृष्ठेनैव
स्मरणाज्ज्ञानपृष्ठेनैंव पूर्वं ग्रहणं संजातम ; तत्र ज्ञानस्यैवायमाकार इति, तत्रा-
प्याह—**ज्ञानपृष्ठेनेति** । तत्रेदमेव तावद् वक्तव्यम्—विज्ञानपृष्ठेन स्मरणं नास्त्येव,
अर्थस्यैव तु तत्र स्मरणम् ; ग्राहकस्य तु तदन्यथानुपपत्त्या तदेव ग्रहणम् । भवतु
वोत्तरकालं ज्ञानपूर्वकमर्थस्य पर्यालोचनम् ; तथापि तदर्थग्रहणात् पूर्वं विज्ञानग्रहणं
न[^4_pg288] साधयति, अन्यथोपपन्नत्वात् । यदर्थप्रतिपत्तावुपायत्वं तस्य, तत्कृतमित्यर्थः ॥



यत्तु— “प्रत्यासन्नं च सम्बन्धम्”—इत्युक्तम्, तत्राप्याह—<q>प्रत्यासन्न-
त्वसम्बन्धावि</q>त्यर्धेन । नीलादेरनात्मतया प्रतिभासमानत्वेन तयोरसम्भवादित्यर्थः ।
विषयत्वेन वा नीलस्य ग्राहकादनात्मभूतस्यापि तौ भविष्यतः, किमविभक्तदेशत्वेन ?
विषयत्वं च तत्र भासनादित्याह—**विषयत्वेने**त्यर्धेन ॥



यत् पुनरिदमुक्तम्—अर्थाभावेऽपि ‘रजतम्’ इत्याकारदर्शनात् कथमर्थ-
स्यायमाकारः इति तत्राप्याह—**अर्थाकारस्येति** । तत्राप्यनात्मैवाविद्यमानमा-
लम्बनमित्युक्तम् “सर्वत्रालम्बनं बाह्यम्” इत्यत्रेत्यर्थः ॥



अतीतानागतयोरप्यर्थयोरालम्बनत्वमुक्तम्— “एष प्रत्यक्षधर्मश्च” इत्यत्रे-
त्याह—**प्रत्यक्षादिति** ॥

[^1_pg288]: न तु ग्राह्यत्व. चौ. मु

[^2_pg288]: ग्राह्यत्वासम्भ. चौ. मु.

[^3_pg288]: वासनासु सतीषु वा. मा.

[^4_pg288]: Omiteed. न मा.

<pb n="288"/>

यः पुनर्नानुभूतोऽर्थो न वाप्यनुभविष्यते ।  
वासनाभावतस्तत्र तवाप्यनुभवः कथम् ॥ २०३ ॥  

विनैव[^1_pg289] वासनातश्चेत् बुद्धिरुत्पद्यते ततः ।  
वासनाया निमित्तत्वमभ्युपेतं [^2_pg289]विहन्यते ॥ २०४ ॥  

वासना चेद् भवे[^3_pg289]दत्र सा च संवित्तिपूर्विका ।  
तथा सति च पूर्वत्र गृहीतः क्वाप्यसौ ध्रुवम् ॥ २०५ ॥  

एवं च [^4_pg289]नैव वक्तव्यमत्यन्ताभवनं क्वचित् ।  
अन्यथानुपपत्त्या हि सिद्धा जन्मान्तरेऽस्तिता ॥ २०६ ॥  

दुष्टत्वेन च विज्ञानमन्यथापि व्यवस्थितम् ।  
पृथिव्यादिषु गृह्णीयादाकारं तन्निबन्धनम् ॥ २०७ ॥  

ननु स्वशिरश्छेदप्रतिभासं स्वप्नावस्खायां यद्विज्ञानमुत्पद्यते, तत्र कालत्रय-
शून्यस्य स्वशिरश्छेदनस्य कथमालम्बनत्वमित्युक्ते सत्येतदेव वक्तव्यम्—प्रतिभास-
मानस्यासतोऽप्यालम्बनत्वम्, अप्रतिभासमानस्य सतोऽप्यालम्बनत्वं न भवतीति ;
किमत्र कालत्रयसदसद्भावेन ? इति । अथ कालत्रय[^5_pg289]शून्यालम्बनत्वमनुपपन्नम्,
तवापि तर्हि वासनाभावेनैवंविधज्ञानोत्पत्तिः कथमित्याह—**यः पुनरिति** ॥



तत्र यदि वासनाभावेनैवंविधज्ञानोत्पत्तिरिष्यते, तदा अनपेक्षितबाह्यार्थं
वासनाबलेन सर्वं विज्ञानमुत्पद्यते—इति प्रतिज्ञा हीयेतेत्याह—<q>विनैव वासना-
तश्चेदिति</q> ॥



अथैवंविधज्ञानोत्पादिका वासनास्त्येव—इत्युच्यते, तथा च सति विज्ञा-
नजन्यत्वेन तदन्यथानुपपत्त्या विज्ञानसद्भावे सति सिद्धा जन्मान्तरादिषु तस्यार्थस्य
सत्तेत्याह—**वासनेति** श्लोकद्वयेन ॥



दोषवशेन च विज्ञानमसत्त्वेनाप्यवस्थितमर्थं सत्त्वेनावभासयतीत्याह—
**दुष्टेति** ॥

[^1_pg289]: विनापि. चौ. मु.

[^2_pg289]: विरुध्यते. चौ. मु.

[^3_pg289]: तत्र. चौ. मु.

[^4_pg289]: नैव वक्तव्यमत्यन्तभवनम् चौ. मु.

[^5_pg289]: झून्यत्वाल. मा.

<pb n="289"/>

तान्यपास्य तु नैवार्थे क्वचिदाकारकल्पना ।  
न ज्ञानं ह्यनुप[^1_pg290]ष्टम्भमात्मानं लब्धुमर्हति ॥ २०८ ॥  

विज्ञान[^2_pg290]स्यैव चाकारो यद्येषोऽन्ये च कल्पिताः ।  
विशेषः कोऽत्र येनायमत्यन्तासन्नितीष्यते ॥ २०९ ॥  

तस्माद् भ्रान्तिरपि [^3_pg290]त्वेषा कल्पयन्त्यर्थमेव नः ।  
कल्पयत्यन्यथासन्तं न त्वात्मानं व्यवस्यति ॥ २१० ॥  

ततश्च बाधकज्ञानाद् वाचोयुक्तिरियं भवेत् ।  
अर्थेऽन्यथापि सत्येष धियाकारः प्रतीयते ॥ २११ ॥  

ननु दोषवशेनात्मैवायं नीलपीतादिरनात्मतयावभासते—इत्येवं कस्मान्न
भवतीत्याशङ्क्याह—**तान्यपास्ये**त्यर्धेन । अनात्मैव नीलपीतादिरनात्मत्वेनावभासते,
न तु पृथिव्यादीन्यपास्य ग्राहकमात्रात्मायं नीलपीतादिरनात्मतयावभासत इत्यर्थः ।
किं पुनर्विपरीतख्यातिविशेषे प्रमाणमित्याह—**न ज्ञानमि**त्यर्धेन । यतो न
विज्ञानमालम्बनकारणोपष्टम्भेन विनोत्पद्यते ; न चात्मन एवात्मनि कारणत्वम्,
स्वात्मनि क्रियाविरोधादित्यर्थः ॥



भवतु वा शुक्तिकादिषु रजतज्ञानमात्मालम्बनम्, बाधकप्रत्ययात् ; तदभावे
तु ‘रजतम्’ इति विज्ञानम[^4_pg290]नात्मतया रजतमवभासयत् नात्मालम्बनमिति शक्यते
वक्तुम् । बाधकप्रत्ययाभावेन च वत्यर्थः कल्प्यमानो रजतस्वरूपेऽपि स्यात् ।
यदापि सर्वत्रानपेक्षि[^5_pg290]बाह्यार्थमालम्बनं तदापि सदालम्बनासदालम्बनविभागो न
स्यादित्याह—**विज्ञानस्येति** ॥



यतो बाधकप्रत्ययावसेया विपरीतख्यातिः, स चावभासितस्याभावमाहे-
त्याह—**ततश्च बाधकज्ञानादिति** ॥

[^1_pg290]: अनुपलब्धमा. मा.
अनवष्टम्भमा. चौ. मु.

[^2_pg290]: स्यैव वा कार्यम्. चौ. मु.

[^3_pg290]: त्वेषाम्. चौ. मु.

[^4_pg290]: ज्ञानमात्मतया. मा.

[^5_pg290]: तया बाह्यार्थ. मा.

<pb n="290"/>

द्वि[^1_pg291]चन्द्रादिष्वपि त्वेवं तारकादिमतौ तथा ।  
स्त्रीत्वाद्यन्यत्र दृष्टं स्यात् कथंचिद् वेह संभवेत् ॥ २१२ ॥  

शब्दमात्रप्रतीत्या वा [^2_pg291]दृष्टैर्वा कैश्चिदिङ्गनात् ।  
संस्त्यानप्रसवस्थानैर्यथा पातञ्जले मते ॥ २१३ ॥  

तेन लिङ्गत्रयस्या[^3_pg291]पि सम्भवः स्यात् प्रमाणवान् ।  
अपेक्षाभेदतश्चात्र विरोधोऽपि न [^4_pg291]युज्यते ॥ २१४ ॥  

कुणपादिमतौ चैवं सार्वरूप्ये व्यवस्थिते ।  
वासनाः सहकारिण्यो व्यवस्थाकारदर्शने ॥ २१५ ॥  

स्वप्रत्ययानुकारो हि बह्वाकारेषु वस्तुषु ।  
निर्द्धारणे भवेद्धेतुर्नापूर्वाकारकल्पने ॥ २१६ ॥  

तस्माद् यथा शुक्तिकायां रजतज्ञानमनात्मालम्बनम्, एवं चन्द्रे द्वित्वप्रति-
भासं विज्ञानम्, तारकादौ च लिङ्गप्रतिभासं विज्ञानत्रयमित्याह—**द्विचन्द्रादिष्वि-**
त्यर्धेन । अथवान्यदृ[^5_pg291]ष्टलिङ्गत्रयसमारोपेण तारकादौ लिङ्गत्रयप्रतिभासं विज्ञान-
मुत्पद्यत इत्याह—**स्त्रीत्वाद्यन्यत्र दृष्टं स्यादिति** । अन्येषां दर्शनम्—अस्त्येव
तारकादौ लिङ्गत्रयसद्भावः परमार्थेनैव सत्यशब्दसनधिगम्यत्वेन दृष्टसंस्त्या[^6_pg291]नादि-
लिङ्गत्रयगम्यत्वेन वा प्रत्यक्षेण न प्रतीयत इत्याह—**कथंचिदि**त्यादिना पादन्यूनेन
श्लोकद्वयेन । संस्त्यानप्रसवाद्यपेक्षया विरोधोऽपि नास्तीत्याह—**अपेक्षाभेदतश्चे-**
त्यर्धेन ॥



एवमेव कुणपादावपि, सर्वात्मके तस्मिन् वासनासहकारिणी परिव्राट्-
कामुकशुनां व्यवस्थितार्थप्रतीतिरित्याह—**कुणपादिमतौ चेति** ॥



अनेकाकारवस्तुनि व्यवस्थिताकारोपलब्धिर्दृष्टा वासनावशेन, न त्वविद्य-
मानमेवार्थमवभासयति वासनेत्याह—**स्वप्रत्ययानुकार इति** । स्वप्रत्ययानुकार-
शब्देन वासनामाह ॥

[^1_pg291]: दिमतिष्वेवम्. चौ. मु.

[^2_pg291]: दृष्टेर्वा. मा.

[^3_pg291]: स्यात्र सद्भावः. चौ. मु.

[^4_pg291]: विद्यते. चौ. मु.

[^5_pg291]: दृष्टि. मा.

[^6_pg291]: स्त्यानगतिलिङ्ग. मा.

<pb n="291"/>

[^1_pg292]तथा दीर्घघटत्वादौ भिन्नापेक्षानिबन्धना ।  
आकारभेद[^2_pg292]संवित्तिरविरुद्धा भविष्यति ॥ २१७ ॥  

नानेकाकारसंवित्तेर्निराकारत्वकल्पना ।  
युक्ता प्रतीतिभेदात् तु[^3_pg292] बह्वाकारत्वसम्भवः ॥ २१८ ॥  

संवित्ते[^4_pg292]श्च विरुद्धानामेकस्मिन्नाप्यसम्भवः ।  
एकाकारं भवेदेकमिति नेश्वरभाषितम् ॥ २१९ ॥  

ननु एकस्मिन् वस्तुनि ‘रजतमिदम् नेदं रजतम्’ इति भावाभावप्रति-
भासं विज्ञानद्वयमुत्पद्यते ; न चैकस्य परस्परविरुद्धानेकाकारता युक्ता । तस्माद्
विज्ञानमेवैकं रजताकारमपर[^5_pg292]मरजताकारमिति । तदनुपपन्नमित्याह—<q>नानेकाकार-
संवित्तेरिति</q> । अयमभिप्रायः—किमेकस्य भावाभावारूपतयाव[^6_pg292]गमोऽस्ति, उत
नास्ति ? यदि तावदस्ति, किमिति तर्हि एकस्य भावाभावरूपता नोपपद्यते ?
एका[^7_pg292]कारताप्येकस्यावगमनिषेधेनैव, नैकत्वनिबन्धना । अथ नास्ति, अनवगमादेव
तर्ह्येकस्मिन् भावाभावयोर्नास्तित्वम्, नैकत्वेनेत्यर्थः ॥



ननु परस्परविपर्ययात्मकत्वे भावाभावयोर्विरोधात् कथमे[^8_pg292]कत्र निवेश
इत्याशङ्क्याह—**संवित्तेश्चे**त्यर्धेन । अवगमानवगमौ विरुद्ध[^9_pg292]त्वाविरुद्धत्वे कारणम् ; स
चायमवगमोऽस्ति ‘रजतमिदम्, नेद रजतम्’ [^10_pg292]इतीति न तदाकारयोर्भावाभा-
वयोर्विरुद्धता ; भावयोरपि रूपरसयोरेकत्र प्रतीतेरविरोधो न भावत्वेन ; छायातपयो-
रप्येकत्राप्रतीतेर्विरोधो न छायातपत्वेनेत्यर्थः । अवगमैकनिबन्धनं च वस्तुत्व-
मित्यनुपासितगुरुं प्रबोधयितुमाह—**एकाकारं भवेदेकमिति** । अथाप्येकस्यानेका-
कारता नोपपद्यते, अनेकाकारतावगमात् तर्ह्यनेकत्वमेवास्तु ; न चैकत्वं धर्मिणः
कथितम् । अथैकत्वावगमादेकत्वं धर्मिणः, अवगमनिबन्धनैव तर्ह्येकस्यानेकाकारता
किमिति परित्यज्यते ? यदि ह्येकम्—इदमेकाकारम्, इदमनेकाकारम् इति,

[^1_pg292]: श्लोको न दृश्यते व्याख्य. च. मा.

[^2_pg292]: संपत्तिः. चौ. मु.

[^3_pg292]: बाह्याकारत्व. मा.

[^4_pg292]: वित्तेश्चाविरुद्धानामेकस्मिन्नप्य. चौ. मु.

[^5_pg292]: अपरं रजता. मा.

[^6_pg292]: गमात्युत. मा.

[^7_pg292]: काराप्येक. मा.

[^8_pg292]: विशेषः. मा.

[^9_pg292]: त्वाद्विरुद्ध. मा.

[^10_pg292]: इति सतदा. मा.

<pb n="292"/>

तथैव तदुपेतव्यं यद् यथैवोपलभ्यते ।  
न चाप्यैकान्तिकं तस्य स्यादेकत्वं च वस्तुनः ॥ २२० ॥  

तस्माद् देशादिसद्भावनिमित्तैः प्रत्ययैः पृथक् ।  
वस्त्वाकाराः प्रतीयेरन् उद्भवाभिभवात्मकाः ॥ २२१ ॥  

युगपद् ग्राहकाणां च यो यदाकारवाचिनम् ।  
शब्दं स्मरति [^1_pg293]तस्यासावाकारः संप्रतीयते ॥ २२२ ॥  

नित्यं सस्तु यथा लोके रूपादिषु घटे पृथक् ।  
चक्षुरा[^2_pg293]द्यनुरोधेन संवित्तिर्व्यवतिष्ठते ॥ २२३ ॥  

एवमेव घटत्वादौ सर्वान् प्रति भवत्यपि ।  
वाचकस्मृतिभेदेन संवित्तिर्व्यवतिष्ठते ॥ २२४ ॥  

तदा कः प्रद्वेषः कुतार्किकाणाम् ? यदा विज्ञानस्यापि साकारतावसेयैवेत्याह—
**न चापि**त्यर्धेन ॥



यदि तर्हि रजतं सदसदात्मकमपरोऽक्षं वस्तु ज्ञेयाद्यनेकाकारं च घटादि,
रजतावगमकाले तदभावावगमोऽपि प्राप्नोति ; सदंशावगमकाले च ज्ञेयत्वाद्यव-

[^3_pg293]गमोऽपि घटादावित्याशङ्क्याह—**तस्माद्देशादिसद्भावनिमित्तैरिति** ॥



तत्र तावद् दिङ्मोहादावस्त्येव भावग्रहणवेलायामेवाभावग्रहणम् । यत्रापि
शुक्तिकादौ नास्ति, तदाप्युद्भवाभिभवदेशादिसहकारिनिमित्तम ; यत्रापि घटादौ
युगपत् सज्ज्ञेयाद्यनेकाकारोद्भूतिरेकाकारोपलब्धिवेलायामेव प्रतिपत्यन्तरैराका-
रान्तरस्य प्रतीयमानत्वेन, तत्रापि शब्दस्मरणस्य सहकारिभेदेन व्यवस्थिताकारो-
पलब्धिरित्याह—**युगपद् ग्राहकाणां चेति** ॥



दृष्टान्त[^4_pg293]रूपे गन्धरसात्मके वस्तुनि चक्षुराद्युपायभेदेन रूपाद्युपलब्धिव्यवस्थे-
त्याह—**नित्यं सत्सु यथा लोक इति** ॥



दार्ष्टान्तिके योजयितुमाह—**एवमेवेति** ॥

[^1_pg293]: तेनासौ. चौ. मु.

[^2_pg293]: द्यवरोधेन. मा.

[^3_pg293]: गमेऽपि. मा.

[^4_pg293]: रूपस्य. गन्ध. मा.

<pb n="293"/>

तस्माद् बहि।स्थि[^1_pg294]तोऽर्थात्या नराणां चक्षुरादिभिः ।  
प्राप्य वाप्राप्य वा बुद्धेर्विषयत्वेन कल्प्यते ॥ २२५ ॥  

वदन्ति लोकिका यच्च यादृग्ज्ञानं तथा बहिः ।  
तेऽपि न[^2_pg294] ज्ञानसंवित्त्या तथार्थं प्रतिज्ञानने ॥ २२६ ॥  

ग्राहकत्वेन विज्ञानं यथार्थं नः समर्पयेत् ।  
तादृगर्थः स इत्येवं तेपां [^3_pg294]वाक् तदुपायतः ॥ २२७ ॥  

लौङ्गिकासत्त्वमप्राप्तैर[^4_pg294]तो बाह्यार्थवादिभिः ।  
ज्ञानानुभवमुत्क्रम्य बाह्य एव [^5_pg294]प्रयत्यते ॥ २२८ ॥  

यथा लोकेन[^6_pg294] तद्वद्धि वाच्यमेतत् परीक्षकैः ।  
न यादृगन्तराकारस्तादृग् बाह्यो वि[^7_pg294]कल्प्यते ॥ २२९ ॥  

उत्पद्यमाना गृह्येत धीरर्थग्रहणे यदि ।  

प्रकरणार्थमुपसंहरति—**तस्मादिति** ॥



यत् पुनरिदमुक्तम्—“नीलोऽर्थोऽयं प्रपन्नो मे तद्रूपा जायते मतिः”
इत्येवं वदन्तो लौकिका विज्ञानमेव साकारं प्रत्यक्षमभ्युपगच्छन्ति—इति, तत्रा
प्याह—**वदन्ति लौकिका यच्चे**त्यादिना श्लोकद्वयेन ॥



यस्मान् नीलकर्मकोऽवगमो ज्ञानस्वरूपातिक्रमेण बाह्य एवार्थः प्रतीयत
इत्याह—**लैङ्गिकासत्त्वमिति** ॥



प्रत्यक्षादिसमर्थितं च परीक्षकैरभ्युपगन्तव्यन् ; न पुनरनात्मावभासेऽप्या-
त्मैवालम्बनमित्याह—**यथा लोकेनेति** । लोकशब्देन प्रत्यक्षमाह । यथा प्रत्यक्षेण
समर्थितम्, तथाभ्युपगमनीयमित्यर्थः ॥



एवं तावत् प्रमाणार्थम्—“स्यादेवम्” इत्यादिना “बुध्यन्तरकालमव-
स्थास्यते”—इत्येवमन्तं भाष्यं व्याख्यायाधुना—उत्पद्यमानैवासौ ज्ञायते, “ज्ञापयति
च” इत्यादि पूर्वपक्षभाष्यमाक्षिपन्नाह—**उत्पद्यमानेति** त्रिपाद्या । यदि चोत्पद्य-

[^1_pg294]: स्थितोऽप्यात्मा. चौ. मु.

[^2_pg294]: ते पुनर्ज्ञान. चौ. मु.

[^3_pg294]: वा तदुपाय. चौ. मु.

[^4_pg294]: रेतैर्बाह्या. चौ. मु.

[^5_pg294]: प्रतीयते. चौ. मु.

[^6_pg294]: च तद्बुद्धिः चौ. मु.

[^7_pg294]: ह्येऽवकल्पते. चौ. मु.

<pb n="294"/>
पूर्वपक्षस्य किं सिद्धं कथं चार्थान्तरं वदेत् ॥ २३० ॥  

बाह्यार्थवादिनं ब्रूते भवान् किं नैवमिच्छति ।  
प्रतिबन्धो न तस्यास्ति गृह्णात्यर्थान्तरं यदा ॥ २३१ ॥  

उत्तरं ग्राहकाभावाल्लिङ्गाभावाच्च नास्ति नः ।  
तदाग्रहणमित्येतदन्यतर्केषु चोद्य[^1_pg295]ते ॥ २३२ ॥  

तेषु [^2_pg295]सर्वेषु विज्ञानमर्थकालेऽवगम्यते ।  
तथा सत्यर्थनाशः स्यादित्येतदुपदिश्यते ॥ २३३ ॥  

मानैव बुद्धिरर्थग्रहणसमकालमेव गृह्यते, तथापि नैवार्थस्याभावः सिध्यतीत्यर्थः ।
कथं च पूर्वपक्षवादी विज्ञानव्यतिरिक्तमर्थं ब्रूयादित्याह—<q>कथं चार्थान्तरं
वदेदिति</q> ॥



एवमाक्षिप्तं पूर्वपक्षभाष्यं समर्थयितुमाह—**बाह्यार्थवादिनमिति** । न ह्यत्र
पूर्वपक्षवादी स्वाभिप्रायेणैतद् ब्रवीति । किं तर्हि ? सिद्धान्तवादिनमेवं पृच्छति—
किमित्यर्थग्रहणकाल एव बुद्धेर्ग्रहणं नेच्छसि ; अर्थसद्भावाद्धि प्रयोजनम् । न च

[^3_pg295]यदार्थमवगमयति तदेयं केनचित् प्रतिबद्धेत्यर्थः ॥



“तन्न ; न ह्यज्ञातेऽर्थे कश्चिद् बुद्धिमुपलभते” इति सिद्धान्तभाष्यम् ।
तद् व्याचष्टे—**उत्तरं ग्राहकाभावादिति** पादत्रयेण । अर्थग्रहणं हि लिङ्गभूतम्-
न्यथानुपपद्यमानं वा बुद्धेर्ग्राहकं प्रमाणमुपजनयति । तच्चोत्तरकालमर्थग्रहणादुत्पद्यते,
न पूर्वम्, नाप्यर्थग्रहणसमकालमित्यर्थः । वृद्धनैयायिकाभिप्रायेण वा पूर्वपक्षवादी
चोदयतीत्याह—**अन्यतर्केषु चोद्यत** इत्यादिपादत्रयेण । त एवमाहुः—उत्प-
द्यमानैव सार्थमवगमयति आत्ममनःसंयोगजेन प्र[^4_pg295]त्यक्षेण स्वयं च सुखादिवदव-
गम्यते इति । किमित्यन्यबाह्यार्थवैलक्षण्येनार्थग्रहणोत्तरकालमेव बुद्धेर्ग्रहणमाश्रि-
तमित्यर्थः । एवं त्वभ्युपगम्यमाने निराकारत्वावगमाभावेन विज्ञानस्यैव साकारता-
यामर्थस्य नाश एव प्राप्नोतीति तदर्थमन्यबाह्यार्थवैलक्षण्येनार्थग्रहणोत्तरकालं बुद्धे-
र्ग्रहणमुपदर्शयति “न ह्यज्ञाते” इत्यादिभाष्येणेत्याह—**तथा सती**त्यर्धेन ॥

[^1_pg295]: चोच्यते. चौ. मु.

[^2_pg295]: तर्केषु. चौ. मु.

[^3_pg295]: यथार्थम्. मा.

[^4_pg295]: त्यक्षेण....दिव. मा.

<pb n="295"/>

नन्वित्येतदसम्बद्धं परेष्टस्यैव चोदनात् ।  
पौर्वापर्यवि[^1_pg296]भागश्च प्रागुक्तेन विरुध्यते ॥ २३४ ॥  

क्षणिकत्वेन [^2_pg296]युक्तस्य ज्ञातत्वमथ चेत् तदा ।  
भूतकालाश्र[^3_pg296]याद् ब्रूयाद् वृथोक्तस्य पुनर्वचः ॥ २३५ ॥  

अत्रापि न स्वसिद्धान्तमूचे [^4_pg296]वाक्यात् परस्य तु ।  
भ्रान्तत्वादन्यथा पक्षं गृहीत्वेति स्म पृच्छति ॥ २३६ ॥  

सहोत्पत्यु[^5_pg296]पलब्धी हि ज्ञानस्यै[^6_pg296]कान्ततान्विते ।  

“ननूत्पन्नायामेव बुद्धौ ‘ज्ञातोऽर्थः’ इत्युच्यते, नानुत्पन्नायाम्”—इति
पूर्वपक्षभाष्यम् ; तदाक्षिपन्नाह—**नन्वित्येतदिति** । इष्टमेवैतत् सिद्धान्तवादिनो
बुद्धावुत्पन्नायामर्थो गृह्यत इति । परेष्टस्यैव परिचोदनादसम्बद्धम् । विरुध्यते चायं
पौर्वापर्यविभागः पूर्वपक्षवादिनः—पूर्वं बुद्धिरुत्पद्यते पश्चात् ज्ञातोऽर्थ इति,
प्राक् पूर्वपक्षवाद्युक्तेनैव यौगपद्येन—“उत्पद्यमानैवासौ ज्ञायते, ज्ञापयति चार्था-
न्तरं प्रदीपवत्” इत्यनेनेत्यर्थः ॥



यदि कश्चिदविरोधं ब्रूयात्—अनेनापि यौगपद्यमेवोक्तम् इति ; यतो
“ज्ञातः” इति निष्ठया भूतकालतैव धात्वर्थस्योक्ता । एतदुक्तं भवति—ज्ञानोत्प-
त्तिकाल एव ज्ञातोऽर्थः, उपपद्यते पश्चात्[^7_pg296] ‘ज्ञातोऽर्थः इति’ इति । उपपद्यते
चैतत् ; अन्यथा क्षणिकत्वे विज्ञानमुत्पत्त्युत्तरकालमसत्त्वात् कथं गृह्णातीति । तान्
प्रत्याह—**क्षणिकत्वेनेति** । तेनैव तर्हि गतत्वात् । पूर्वपश्चाच्छब्दौ चात्रानुपप-
न्नावेवेत्यर्थः ॥



एवमाक्षिप्तं समर्थयितुमाह—**अत्रापि नेति** । अत्रापि पूर्वपक्षवादी सिद्धा-
न्तेन पौर्वापर्यमाह, न [^8_pg296]तत्रैव, वादिनोऽर्थस्याभावात् । “ज्ञाते त्वर्थेऽनुमानादव-
गच्छति” इति सिद्धान्तवचनादर्थग्रहणोत्तरकालमेतस्य ज्ञानमुत्पद्यत इति भ्रान्त्या-
न्यथार्थं गृहीत्वा सिद्धान्तवादिनमेवं पृच्छतीत्यर्थः ॥



किंनिमित्तमिति चेदित्याह—**सहोत्पत्त्युपलब्धी इति** ॥

[^1_pg296]: मागोऽपि. चौ. मु.

[^2_pg296]: युक्तं स्यात्. चौ. मु.

[^3_pg296]: श्रयान्ब्रू. मा.

[^4_pg296]: व्याजात्. चौ. मु.

[^5_pg296]: पलब्धाहि. चौ, मु.

[^6_pg296]: कान्ततः स्थितिः. चौ. मु.

[^7_pg296]: श्चाच्चाज्ञातोऽर्थइतीत्युपपद्यते. मा.

[^8_pg296]: तत्रैकवादिगः. मा.

<pb n="296"/>
प्रागूर्ध्वं वार्थसंवि[^1_pg297]र्त्तर्यु[^2_pg297]गपद् वेति चिन्त्यते ॥ २३७ ॥  

एष चार्थस्य [^3_pg297]संवित्तेः पश्चाज्ज्ञानाबोधनम् ।  

[^4_pg297]ब्रवीति नूनमेतस्य पश्चादुत्पद्यतेऽपि तत् ॥ २३८ ॥  

न चैतच्छक्यते तस्मादुत्पत्तेरपकर्षणम् ।  
करोमि तावत् तत्काला संवित्तिरपि सेत्स्यति ॥ २३९ ॥  

प्राक् च तद्ग्रहणे सिद्धे बाह्याभ्यन्तरयोर्ध्रुवम् ।  
विवे[^5_pg297]कादर्शनं तस्मादिदं पूर्वं च चोदितम् ॥ २४० ॥  

युगपद् गृह्यमाणेऽपि नाकारोऽर्थस्य लक्ष्यते ।  
तस्मादर्थस्य संवित्तिः पूर्वं यत्नेन साध्यते ॥ २४१ ॥  

प्रकाशस्वभावत्वेन विज्ञानं यदैवोत्पद्यते तदैव गृह्यत इत्यत्र तावदव[^6_pg297]सितो
वाद एव; इहोत्पत्त्युपलब्धी विज्ञानगते अर्थग्रहणात् पूर्वमुत्तरकालं सहैव वेति
विवादः ।



भवतु विज्ञानगतयोरुत्पत्त्युपलब्ध्योरेककालत्वम् ; तत्र अर्थग्रहणोत्तरकालमेव
सिद्धान्तवादिना ज्ञानोत्पत्तिरुक्तेति कुतोऽवगम्यत इत्याशङ्क्याह—**एष चे**त्या-
दिना **विवेकादर्शमि**त्यन्तेन । प्रकाशस्वभावतया विज्ञानस्योत्पत्तिग्रहणयोरेक-
कालत्वमवगतम् । सिद्धान्तवादी चार्थग्रहणोत्तरकालं व्रवीतीति नूनमेतस्य पश्चा-
दुत्पद्यते तदिति । न चैतत् प्रमाणवत्, अर्थग्रहणस्य विज्ञानाधीनत्वात् ; तेनार्थ-
ग्रहणात् पूर्वं विज्ञानमुत्पद्यते इत्येतत् तावत् साधयामि । उत्पद्यते चेदर्थग्रहणात्
पूर्वं प्रकाश[^7_pg297]स्वभावत्वेन गृह्येत ; निराकारस्तु तस्यावगमो नास्तीति विज्ञानस्यैवा-
कारो नीलपीतादिरनात्मतयावभासत इति पूर्वपक्षार्थः । तदुक्तम्—“प्रागूर्ध्वं
ग्रहणादिषु” इति । “उत्पद्यमानैवासौ”—इत्यत्राप्यनेनैवाभिप्रायेण पूर्वपक्षवादी
सिद्धान्तवादिनं पृष्टवान् । युगपद् ग्रहणेऽपि विवेकाभावेन विज्ञानस्यैव साकार-
तायामर्थस्याभाव इत्याह—**तस्मादि**त्यादिना **लक्ष्यत** इत्यन्तेन ।



यत एवमुभयपक्षेऽप्यर्थस्य नाशः, तस्मात् सिद्धान्तवादिना विज्ञानात्
पूर्वमर्थग्रहणं साधनीयमित्याह—**तस्मादर्थस्य संवित्तिरि**त्यर्धेन ॥

[^1_pg297]: संपत्तेः. चौ. मु.

[^2_pg297]: युगपच्चेति. मा.

[^3_pg297]: संपत्तेः. चौ. मु.

[^4_pg297]: ब्रवीतु. चौ. मु.

[^5_pg297]: कादर्शनात्. मा.

[^6_pg297]: सितं वाद एव होत्पत्त्यु. मा.

[^7_pg297]: भावो न X X तत्त्वाव. मा.

<pb n="297"/>

यस्त्वेतस्योत्तरो ग्रन्थः प्रागेवासौ निरूपितः ।  

[^1_pg298]न त्वेतत् साधनं साक्षात् पूर्वं बुद्धेरबोधने ॥ २४२ ॥  

न परामृश्यतेऽर्थात्मा ज्ञातोऽप्यज्ञातवद्यतः ।  
तस्मा[^2_pg298]दग्रहणं पूर्वं बुद्धेः किं केन सङ्गतम् ॥ २४३ ॥  

अतः पूर्वोपलब्ध्या यो बुद्ध्याकारोऽत्र वाञ्च्छितः ।  
तन्निराकरणेनैव फलत्वाद् ग्रन्थवर्णना ॥ २४४ ॥  

कामं बुद्धेरिति त्वेतदर्थाधीनत्वमुच्यते ।  

अत्र सिद्धान्तभाष्यम्—“सत्यं पूर्वं बुद्धिरुत्पद्यते, न तु पूर्वं ज्ञायते ;
भवति हि कदाचिदेतत्” इत्यादि ; तदेतत् “न पूर्वं ज्ञायते बुद्धिः”—इत्यत्र
व्याख्यातमेवेति न व्याख्यायत इत्याह—**यस्त्वेतस्योत्तरो ग्रन्थ** इत्यर्धेन ।
तदेतदाक्षिपन्नाह—**न त्वेतत्साधनमि**त्यादिना सार्धेन श्लोकेन । यस्मादुत्तरकालं
नीलादिग्राह्यस्मरणाभावेऽपि ग्राहकं स्मर्यते, तस्मादर्थग्रहणात् पूर्वं न गृह्यत इति
**किं केन सङ्गत**मिति ॥



तदेतत् पूर्वं समर्थयितुमाह—**अतः पूर्वोपलब्ध्या य इति** । पूर्वोप[^3_pg298]ल-
ब्धिफलनिराकरणद्वारेण पूर्वोपलब्धिं निराकरोति । साकारता हि ज्ञानस्य
निराकारत्वावसायाभावेन पूर्वोपलब्धः फलम्, इदं नीलपीताद्याकारतां निराक-
रोति ; विज्ञानस्य यदि स्यात्, नीलपीतादिपरामर्शाभावेन ग्राहकपरामर्शो न
स्यात्, अस्ति च । तदुक्तम्—“न स्मराप्ति मया कोऽपि” इति ॥



एवमनुपपन्नं भाष्यमाशङ्क्य व्याचष्टे—**काममित्यर्धेन** । “काममेकरूपत्वे”
इत्यादि सिद्धान्तभाष्यम् । तस्यायमर्थः-एकाकारोपलम्भनाकल्पनायां[^4_pg298] परोक्षत्वेन
बुद्धेरेवाभावः, न त्वर्थस्य प्रत्यक्षस्य इति । तदनुपपन्नमिव दृश्यते ; यतोऽर्थ-
प्रत्यक्षतैव बुद्धिसद्भावे प्रमाणम् । सा चेदभ्युपगता, कथं बुद्धेरभावः ? सत्यम्—
अर्थसद्भावाभ्युपगमे कथं बुद्धेरभावः । तदन्यथानुपपत्तिगम्या हि बुद्धिः कथमर्थं

[^1_pg298]: नन्वेतत्. चौ. मु.

[^2_pg298]: तस्मान्न. ग्रहणम्. चौ. मु.

[^3_pg298]: लब्धिनिराकरण. मा.

[^4_pg298]: नायापरोज्ञानेन बुद्धेरवभासः, मा.

<pb n="298"/>
न चार्थरूपाद् भेदेन धियामस्ति निरूपणम् ॥ २४५ ॥  

पररूपनिरूप्यं च न मेयं मृगतोयवत् ।  

[^1_pg299]असद्ग्राह्यानुसारेण ज्ञानसंवेद्यता तव ॥ २४६ ॥  

स्वच्छत्वा[^2_pg299]च्च स्वरूपस्य कल्पिता ग्राह्यता धियाम् ।  
वासनोपप्लवात् तेन न मेयं पारमार्थिकम् ॥ २४७ ॥  

निमित्तनियतत्वं तु समानमुभयोरपि ।  
निजशक्त्यनुसारित्वाज्ज्ञानबाह्यर्थवादिनोः ॥ २४८ ॥  

तन्त्वर्थैरपि कस्माद् वः क्रियते केवलः पटः ।  

विनाशयेदिति बलादद्वैतापत्तिरप्रमाणवती । अथाद्वैतेन वः कृत्यम्, तथापि
तदधीनत्वेन परोक्षत्वेन [^3_pg299]वरं बुद्धेरेवाभावः इति तात्पर्यम् ।



“न [^4_pg299]चार्थव्यपदेशमन्तरेण बुद्धेरुपलम्भः”—इति सिद्धान्तभाष्यम् ।
तदिदं माध्यमिकदर्शनेऽपि ज्ञानस्य प्रत्यक्षतां निराकरोतीत्याह—**न चेति** सार्धेन
श्लोकद्वयेन । स्वप्रकाशमपि विज्ञानं नीलपीताद्याकारतयैव प्रकाशते । न च
भवत्पक्षे नीलपीताद्याकारता विज्ञानस्य पारमार्थिकीति । अनुभवैकमा[^5_pg299]त्ररूपं तु
ज्ञानमनीलमपि वासनाबलेन नीलतयावभासते । न च काल्पनिकेन रूपेणावभास-
मानस्य प्रत्यक्षता ऊषरस्येव सलिलरूपतेत्यर्थः ॥



“अपि च, नियतनिमित्तः”—इत्यादि भाष्यम् । तस्यायमर्थः-नियतस्तावत्
कार्यकारणभावोऽवगम्यते ; स बुद्धिमात्रपक्षे न स्यात् । किमिति तन्तुबुद्धिः
पटबुद्धिमेव जनयति, न घटबुद्धिमिति ? तदेतदाक्षिपन्नाह—<q>निमित्तनियतत्वमि-
त्यादिना</q> श्लोकपञ्चकेन । तन्तवोऽपि तन्तुषु बुद्धिवत् कस्मात् [^6_pg299]पटतयैव ज्ञानं
जनयन्ति, न घटतया ? स्वाभाविकशक्तिवशेन तन्तवः पटमेव जनयन्ति, न
घटम् । हन्त ! तर्हि स्वाभाविकशक्तिवशेन तन्तुबुद्धिरपि पटबुद्धिमेव जनयिष्यति,
न घटबुद्धिम् । एवमुभयोः साम्ये सति नैकश्चोदयितव्य इत्यर्थः ॥

[^1_pg299]: अस्मद्ग्राह्य. मा.

[^2_pg299]: स्वच्छत्वात्तु. चौ. मु.

[^3_pg299]: परम्. मा.

[^4_pg299]: च व्यभिचारम. मा.

[^5_pg299]: मात्रं रूपं तु. मा.

[^6_pg299]: पट एव. मा.

<pb n="299"/>
नारभ्यते घटः किं तैर्मृत्पिण्डार्थेन वा पटः ॥ २४९ ॥  

तन्तुमृत्पिण्डविज्ञाने ह्यनुयोज्ये मते यदि ।  
अर्थपर्यनुयोगोऽपि तद्वदेव प्रसज्यते ॥ २५० ॥  

अर्थारम्भव्यवस्था चेत् सामर्थ्यनियमाश्रयात्[^1_pg300] ।  
ज्ञानारम्भव्यवस्थायां सामर्थ्यं केन वार्यते ॥ २५१ ॥  

तस्माद् यत्रोभयोर्दोषः परिहारोऽपि वा समः ।  
नैकः पर्यनुयोक्तव्यस्तादृगर्थविचारणे ॥ २५२ ॥  

देशकालनिमित्तानि व्यञ्जकान्यर्थवादिनः ।  
शक्तीनां कारणस्थानां स्वकार्यनियमं प्रति ॥ २५३ ॥  

शक्तयोऽपि च भावानां कार्या[^2_pg300]र्थापत्तिकल्पिताः ।  
प्रसिद्धाः पारमार्थिक्यः प्रतिकार्यं व्यवस्थिताः ॥ २५४ ॥  

भवतस्तु न विज्ञानाद् भिन्नाभिन्ना निरूप्यते ।  
शक्तिः संवृतिसद्भावमुत्सृज्य परमार्थतः ॥ २५५ ॥  

एवमाक्षिप्ते समर्थयितुमाह— **देशकालनिमित्तानीति** । तन्तवोऽपि
देशकालाभिव्यक्त[^3_pg300]निजवयनशक्तिवशेन नियतं कार्यपटार्थमुत्पादयन्ति ॥



अस्ति च तेषां नियतकार्यदर्शनाव[^4_pg300]सेया नियमशक्तिरित्याह—<q>शक्तयोऽपि
चेतिं</q> ॥



विज्ञानवादिनस्तु विज्ञानव्यतिरेकेण शक्तिरन्या [^5_pg300]नावगम्यते । अतस्तन्तु-
विज्ञानरूपतयैव तन्तुविज्ञानं पटविज्ञानमुपजनयति । तच्च रूपमविशिष्टं घटविज्ञा-
नेऽपीत्यारम्भकत्वप्रसङ्गः । तस्माद् यद्रूपमवगम्यते [^6_pg300]तदविशिष्टम् । अन्यत्तु
नियामकं शक्त्यादिवदर्थ[^7_pg300]त्वान्न त्वयाभ्युपगन्तव्यमित्याह<q>भवतस्तु न विज्ञाना-
दिति</q> ॥

[^1_pg300]: माभया. चौ. मु.

[^2_pg300]: र्थाभावकल्पिताः.

[^3_pg300]: क्तानिजनयन्तिशक्ति. मा.

[^4_pg300]: नि नियम. मा.

[^5_pg300]: Omitted. न. मा.

[^6_pg300]: तदविष्टम्. मा.

[^7_pg300]: वदर्थत्वाच्च. मा.

<pb n="300"/>

वासनैव च युष्माभिः शक्तिशब्देन गीयते ।  
निमित्तनियतत्वं[^1_pg301] च वासनाया यदुच्यते ॥ २५६ ॥  

तस्याश्चासम्भवेनैतदपारार्थ्याच्च दुर्लभम् ।  
देशकालनिमि[^2_pg301]त्तानि न च तेऽस्ति नियामकम् ॥ २५७ ॥  

मत्वैतदपि चेत्याह भाष्यकारः परं प्रति ।  
तस्मादपरिहारोऽयं तन्तुभ्यस्ते यथा पटः ॥ २५८ ॥  

तथा मे तन्तुबुद्धिभ्यः पटबुद्धिरितीदृशः ।  
एवमाद्यप्रमाणाभ्यां न तावद् बाह्यशून्यता ॥ २५९ ॥  

आगमस्य च[^3_pg301] नैवेह व्यापारोऽतोऽन्यथापि वा ।  
नोपमा सदृशाभावादर्थापत्तिवि[^4_pg301]पर्ययात् ॥ २६० ॥  

अपि च भवत्पक्षे वासना शक्तिशब्देनोच्यते । निय[^5_pg301]तत्वं च तस्या
एवोच्यमानमुच्येत । तस्या अस्तित्वमारम्भकत्वं च निराकृतमित्याह—<q>वासनैव
च युष्माभि</q>रित्यादिना सार्धेन श्लोकेन । न ज्ञानमात्रवादे देशकालाद्यभिव्यञ्जक-
मभ्युगम्यते [^6_pg301]शक्तेः । एतत्सकलमवगम्य बाह्यार्थवादी शून्यवादिनं प्रति
दूषणमाहेत्याह—**देशकालनिमित्तानीति** । [^7_pg301]तस्मात् नात्रोभयोः समो दोषः
परिहारोऽपि वा समः इत्याह—**तस्मादिति** ।



एवं सदुपलम्भकपञ्चप्रमाणाभावेनाभावाप्रमाण[^8_pg301]गम्यत्वं न शून्यस्येत्याह—
**एवमाद्यप्रमाणाभ्यामिति** श्लोकद्वयेन ॥



अन्ये तु प्रमेयविकल्पेन बाह्यार्थमवयविजातिपरमाणुरूपं विनाशयन्ति—न
तावदवयविनो बाह्यस्य ग्राह्यत्वमवयवानन्यत्वेन ज्वालावत् ; अन्यत्वेऽपि तदग्रहणेऽपि
ग्रहणप्रसङ्गात् । अथ तेषु तस्य वृत्तेस्तदग्रहणे ग्रहणं नास्ति, न ; तेषु तस्य वृत्तिः

[^1_pg301]: त्वं तु वासनायावदुच्यते. मा.

[^2_pg301]: निमित्तादि. चौ. मु.

[^3_pg301]: तु. चौ. मु.

[^4_pg301]: विपर्यये. मा.

[^5_pg301]: नियतं सञ्जतस्या एच्य. मा.

[^6_pg301]: तच्छक्त्यैतत्स. मा.

[^7_pg301]: तस्माद्यत्नोभयो. मा.

[^8_pg301]: गम्यत्वं शून्येत्याह मा.

<pb n="301"/>

तस्माद[^1_pg302]भावागम्यत्वं शून्यतायां[^2_pg302] स्थितं हि नः ।  
एवं प्रमाणतोऽसिद्धा यैः प्रमेयाश्रयोच्यते ॥  
बाह्यस्याणुसमूहादेर्ग्राह्यस्यासम्भवेक्षणात् ॥ २६१ ॥  

तैरान्तरासम्भवतो यथोक्ताज्
ज्ञेयं त्व[^3_pg302]मन्यस्य बलादुपेयम् ।  
ग्राह्या न चेष्टाः परमाण[^4_pg302]वोऽतः ॥ २६२ ॥  

इति बहिर्विषयप्रतिपादना-

[^5_pg302]न्नतदभावकृता मतिसंवृतिः ।  

प्रत्येकं कार्त्स्न्येन वा ? का[^6_pg302]र्त्स्न्येन चेदवयविनोऽनेकत्वप्रसङ्गात् । नाप्यवयवशः,
अवयविनोऽवयवान्तराभावात् । सर्वावयवोपलब्धौ च तद्बुद्धिप्रसङ्गात् । न च
सर्वावयवोपलब्धिरस्ति । एवं [^7_pg302]जातिपरमाणुसमूहावपि निराकर्तव्यौ । पर[^8_pg302]माणवस्तु
नैव स्थूलप्रतिभासं विज्ञानमुत्पा[^9_pg302]दयन्त्यनालम्बनत्वेनेत्याह—**एवं प्रमाणत इति** ॥



तान् प्रति प्रत्यक्षविरोधदूषणमाह—**तैरन्तरेति** ॥



देवदत्तः गौः अयम्—इत्यनात्मतयावयविजातिरूपमवभासते । न च
बाधकप्रत्ययोऽस्ति । यत्तु प्रमेयविकल्पोत्थमनुमानम्, तत् प्रत्यक्षविरुद्धत्वादप्रमाण-
मेवेत्युक्तम् । जात्यादिषु यदा जातेत्यर्थः ॥



यत एवं तस्मान्न बाह्यार्थस्यान्त इत्याह—**इति बहिरि**त्यर्धेन ।

[^1_pg302]: दभावगम्य. चौ. मु. मा.

[^2_pg302]: तायाः स्थितम्. चौ. मु.

[^3_pg302]: ज्ञेयंस्वमन्य. चौ. मु.

[^4_pg302]: माणवो नः. मा.

[^5_pg302]: Omitted. न. चौ. मु.

[^6_pg302]: न चावय. मा.

[^7_pg302]: जातीयपर. मा.

[^8_pg302]: माणुवस्तुनश्चैव मा.

[^9_pg302]: न्त्यालम्बन. मा.

<pb n="302"/>
उभयतत्त्वविदां परमार्थतः
क्षममिदं धुरि धर्मविचारणे ॥ २६३ ॥  

इदानीं द्वैतप्रतिपादनस्य “प्रमाणत्वाप्रमाणत्वे” इत्यादिना स्वतन्त्रोपयो-
गमुक्तमुपसंहरति—**उभयतत्वविदामिति** ॥


<trailer>इति भट्टोम्बेकविरचितायां तात्पर्यटीकायां
शून्यवादः समाप्तः ॥</trailer>
<pb n="303"/>
