<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;1.3 on मीमांसायां विश्वासटिप्पन्यः</title>
    <link>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/</link>
    <description>Recent content in &#43;1.3 on मीमांसायां विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/index.xml" rel="self" type="application/rss+xml" />
    <item>
      <title>01 स्मृत्याचारप्रामाण्याधिकरणम्</title>
      <link>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/01_smRtyAchAraprAmANyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/01_smRtyAchAraprAmANyAdhikaraNam/</guid>
      <description>&lt;p&gt;एवं तावद्विध्यर्थवादमन्त्रनामधेयात्मकस्य वेदस्य धर्मं प्रत्युपयोगः साधित इदानीं पौरुषेयीषु स्मर्यमाणार्थावधिषु मन्वादिप्रणीतनिबन्धनासु स्मृतिष्वनिबद्धेषु चाऽऽचारेषु चिन्ता । तत्र किंचिदुदाहृत्य विचारः कर्तव्य इत्यष्टकादिस्मरणानि मन्वादिस्थानि तद्ग्रन्थसमर्पितानि प्रमाणाप्रमाणविचारविषयत्वेनोदाह्रियन्ते । संदेहहेतुश्चाभिधीयते ।&lt;/p&gt;&#xA;&lt;p&gt;पारतन्त्र्यात्स्वतो नैषां प्रमाणत्वावधारणा ।&lt;br&gt;&#xA;अप्रामाण्यविकल्पस्तु द्रढिम्नैव विहन्यते ॥&lt;/p&gt;&#xA;&lt;p&gt;मन्वादिवचनं स्मृत्यपेक्षं स्मृतिश्च मूलप्रमाणापेक्षिणीति नैकस्यापि वेदवन्निरपेक्षप्रामाण्यनिश्चयः । यतस्तु वेदवादिनामेवाविभागेनाविच्छिन्नपारम्पर्यपरिग्रहादार्ढ्यमतो नाप्रामाण्याध्यवसानमिति युक्तः संदेहः । तत्र पूर्वपक्षवादी वदति नैषां प्रामाण्यमेवापेक्षितव्यमिति । कुतः ।&lt;/p&gt;&#xA;&lt;p&gt;पूर्वविज्ञानविषयं विज्ञानं स्मृतिरुच्यते ।&lt;br&gt;&#xA;पूर्वज्ञानाद्विना तस्याः प्रामाण्यं नावधार्यते ।&lt;/p&gt;&#xA;&lt;p&gt;सर्वस्मरणानि हि प्रत्यक्षाद्यवगतेऽर्थे तदानुरूप्येणोपजायमानान्यर्थं समर्थयन्ति । तदिहाष्टकादीनां स्वर्गादिसाध्यसाधनभावं प्रत्यक्षादीनि तावन्न गृह्णन्तीति साधितम् । शब्दोऽपि यथाऽग्निहोत्रादिषु प्रत्यक्षेणोपलभ्यते नैवं मन्त्राः ।&lt;/p&gt;</description>
    </item>
    <item>
      <title>02 श्रुतिविरुद्धस्मृतीनामप्रामाण्याधिकरणम्</title>
      <link>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/02_shrutiviruddhasmRtInAmaprAmANyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/02_shrutiviruddhasmRtInAmaprAmANyAdhikaraNam/</guid>
      <description>&lt;p&gt;स्मृतिप्रामाण्यमुत्सृष्टं प्रसक्तं सर्वगोचरम् ।&lt;br&gt;&#xA;सति वेदविरुद्धत्वे तदिदानीमपोद्यते ॥&lt;/p&gt;&#xA;&lt;p&gt;विरोधे त्वनपेक्षं स्यादसति ह्यनुमीयते ।&lt;br&gt;&#xA;विरोधे वेदवाक्येन तेन चार्थेऽनधिष्ठिते ॥&lt;/p&gt;&#xA;&lt;p&gt;यावती स्मृतिः प्रत्यक्षवेदवाक्यविरुद्धा तां सर्वामुदाहृत्य संप्रधार्यते । किं पुनस्तादृश्यपि धर्मप्रमाणत्वेनावधार्यते । किं वा पर्युदस्यत इति । कुतः संशय इति चेदुच्यते ।&lt;/p&gt;&#xA;&lt;p&gt;विरोधपरिहाराद्वा सति वा तुल्यमूलतः ।&lt;br&gt;&#xA;अबाधो वा भवेदस्या बाधो वा तद्विपर्ययात् ॥&lt;/p&gt;&#xA;&lt;p&gt;एकविषये विरुद्धार्थोपसंहारिणी विज्ञाने विरुध्येते बलवदबलवत्त्वनिर्णयाच्च बाध्यबाधकभावं प्रतिपद्येते । तद्यदि शङ्कितविरोधयोरपि श्रुतिस्मृत्योः केनचित्प्रकारेण भिन्नविषयत्वेन व्यवस्था सिध्येत् । विधेयप्रतिषेध्ययोर्वा विरोधाभावादेकस्मिन्नपि विषये समुच्चयसंभवादेकप्रयोगगतत्वासंभवाद्वोभयोः प्रामाण्याङ्गीकरणेन प्रयोगान्तरे चोभयानुग्रहः स्यादित्येवं विकल्पाश्रयणेऽप्यत्यन्तविरोधाभावात्प्रत्यक्षानुमितश्रुतिजनितज्ञानयोश्च वैदिकत्वाविशेषे तुल्यबलत्वकल्पनादुभयप्रामाण्यमुपपत्स्यते । ततो यथोपन्यस्तविषयेऽपि स्मृतिप्रामाण्यमपेक्षितव्यम् । अथ तु प्रयत्नेनान्विष्यमाणेऽपि न विषयान्तरकृता व्यवस्था नापि प्रमेयाविरोधात्समुच्चयो नापि विकल्पेनोभयानुग्रहः किं तर्ह्युभयपीडनादत्यन्तविरोध एव । प्रत्यक्षानुमेयश्रुत्योश्च लौकिकप्रत्यक्षानुमानवन्महान्बलविशेषस्तदा गत्यन्तराभावादभयानुग्रहासंभवे श्रुतिबलीयस्त्वेन स्मृतिप्राभाण्यमुपेक्षणीयं भविष्यतीति ।&lt;/p&gt;</description>
    </item>
    <item>
      <title>03 शिष्टाकोपाधिकरणम्</title>
      <link>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/03_shiShTAkopAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/03_shiShTAkopAdhikaraNam/</guid>
      <description>&lt;p&gt;&lt;strong&gt;शिष्टाकोपे&lt;/strong&gt;—एवं तावत्पुरुषार्थस्मृतीनामविरोधे विरोधे च प्रमाणत्वाप्रमाणत्वे निरूपिते संप्रति तु क्रत्वर्थानां यज्ञोपवीतोदकाचमनदक्षिणहस्ताचरणस्मृतीनां बहुश्रुत्यर्थमध्यपातिनीनां विरोधाविरोधमात्रमेव विचार्यते । तन्निर्णये तु कृते पूर्वाधिकरणाभ्यां प्रमाणत्वाप्रमाणत्वसिद्धिः ।&lt;/p&gt;&#xA;&lt;p&gt;कथं पुनर्विरुद्धत्वं कथं वा न विरुद्धता ।&lt;br&gt;&#xA;श्रुत्यर्थविगुणत्वेन तदभावेन चेष्यते ॥&lt;/p&gt;&#xA;&lt;p&gt;यदि यज्ञोपवीतादीनि क्रतुमनुप्रवेश्यमानानि चोदकप्रयोगवचनाभ्यां न परिगृह्यन्ते निराक्रियन्ते वा ततो विरोधः । यदि पुनरानुगुण्यात्प्रकरणादिपठितवत्स्मृत्यनुमितवाक्यसंयोगेन क्रतुमनुप्रविशन्ति न च पूर्वगृहीतं किंचिद्बाधन्ते ततो न विरुद्धानीति । अन्यत्तु दर्शनं सत्यपि विरोधे प्रमाणप्रमेयबलाबलविसंवादात्संदेहः । तथा हि ।&lt;/p&gt;&#xA;&lt;p&gt;श्रुतिस्मृत्योर्विरुद्धत्वे ज्ञातमेव बलाबलम् ।&lt;br&gt;&#xA;धर्मधर्मिविरोधे च धर्मिणो बलवत्तराः ॥&lt;/p&gt;&#xA;&lt;p&gt;वक्ष्यति हि “&lt;strong&gt;अङ्गगुणविरोधे च तादर्थ्यादिति&lt;/strong&gt;” । न चेह स्मार्तः कस्यचिदपि श्रौतस्य पदार्थस्य बाध आशङ्क्यते क्रमकालपरिमाणानि तु समस्तपदार्थधर्मत्वेन निश्चितानि । तत्र यदि प्रमाणबलाबलं बलीयस्ततो बलवच्छ्रुतिप्रमेयत्वाद्दुर्बलस्वभावैरपि क्रमादिभिराचमनादीनां बाधः प्रमेयबलाबलबलीयस्त्वे तु पदार्थधर्मेभ्यः क्रमादिभ्यः पदार्थत्वेनाऽऽचमनादयो बलीयांस इति सत्यपि स्मृत्याख्यप्रमाणे दुर्बलत्वे बलवदाश्रयानपि स्वरूपेण दुर्बलान्क्रमादीनेव बाधिष्यन्ते ।&lt;/p&gt;</description>
    </item>
    <item>
      <title>04 यववराहाधिकरणम्</title>
      <link>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/04_yavavarAhAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/04_yavavarAhAdhikaraNam/</guid>
      <description>&lt;p&gt;तेष्वदर्शनाद्विरोधस्येत्येवमुपक्रमं वा सूत्रम् । शब्दार्थविषयप्रयोगशिष्टाचारविप्रतिपत्तौ संदेहः ।&lt;/p&gt;&#xA;&lt;p&gt;एकशब्दमनेकार्थं शिष्टैराचर्यते यदा ।&lt;br&gt;&#xA;विगानेन तदा तत्र कोऽर्थः स्यात्पारमार्थिकः ॥&lt;/p&gt;&#xA;&lt;p&gt;यववराहवेतसशब्दाः प्रियङ्गुवायसजम्बूष्वपि किल क्वापि देशान्तरे प्रयुज्यन्ते ।&lt;/p&gt;&#xA;&lt;p&gt;तेन तद्वचनत्वे हि संदेह उपजायते ।&lt;br&gt;&#xA;अनिरूपिततत्त्वानां यावद्दृष्टानुसारिणाम् ॥&lt;/p&gt;&#xA;&lt;p&gt;तत्राऽऽह नैव संदेहः कर्तव्योऽत्र मनागषि ।&lt;br&gt;&#xA;प्रयोगं प्रति तुल्यत्वात्सर्वलोकप्रयोगिणाम् ॥&lt;/p&gt;&#xA;&lt;p&gt;यत्र देशे हि यः शब्दो यस्मिन्नर्थे प्रयुज्यते ।&lt;br&gt;&#xA;शक्तिस्तद्गोचरा तस्य वाचिकाख्या प्रमीयते ॥&lt;/p&gt;&#xA;&lt;p&gt;तस्याश्च सर्वगामित्वं तन्न्यायत्वात्प्रमीयते ।&lt;br&gt;&#xA;नैकेषामेव सा ह्यस्ति केषांचिद्वा न विद्यते ॥&lt;/p&gt;&#xA;&lt;p&gt;ज्ञाताज्ञातविभागस्तु ज्ञातृभेदेऽवकल्पते ।&lt;br&gt;&#xA;तस्माद्यैरपि न ज्ञाता यच्छब्दार्थस्य वाच्यता ॥&lt;/p&gt;&#xA;&lt;p&gt;तैरप्यभ्युपगन्तव्या स्वप्रसिद्धिसमा हि सा ॥&lt;/p&gt;</description>
    </item>
    <item>
      <title>05 पिकनेमाधिकरणम्</title>
      <link>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/05_pikanemAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/05_pikanemAdhikaraNam/</guid>
      <description>&lt;p&gt;ये शब्दा न प्रसिद्धाः स्युरार्यावर्तनिवासिनाम् ।&lt;br&gt;&#xA;तेषां म्लेच्छप्रसिद्धोऽर्थो ग्राह्यो नेति विचिन्त्यते ॥&lt;/p&gt;&#xA;&lt;p&gt;तथा—&lt;/p&gt;&#xA;&lt;p&gt;निरुक्तव्याक्रियाद्वारा प्रसिद्धिः किं बलीयसी ।&lt;br&gt;&#xA;समुदायप्रसिद्धिर्वा म्लेच्छस्यैवाथ वा भवेत् ॥&lt;/p&gt;&#xA;&lt;p&gt;म्लेच्छप्रसिद्धिव्यवहर्तृदौर्बल्येऽपि समुदायरूढिबलेन स्वरूपगतेन ज्यायसी प्रतिभाति ।&lt;/p&gt;&#xA;&lt;p&gt;तत्र प्रयोक्तृदौर्बल्यस्वरूपबलवत्तयोः ।&lt;br&gt;&#xA;किं तु न्याय्यतरं युक्तं ज्ञातुमित्यत्र चिन्त्यते ॥&lt;/p&gt;&#xA;&lt;p&gt;तथा—&lt;/p&gt;&#xA;&lt;p&gt;निरुक्तव्याक्रियाद्वारा किं शास्त्रस्था वलीयसी ।&lt;br&gt;&#xA;किं वाऽवयवविक्षेपजननात्सैव दुर्बला ॥&lt;/p&gt;&#xA;&lt;p&gt;एवं नानोपपत्तित्वात्संदेहे तावदुच्यते ।&lt;br&gt;&#xA;निरुक्तव्याक्रियाद्वारा प्रतिपत्तिर्बलीयसी ॥&lt;/p&gt;&#xA;&lt;p&gt;शास्त्रस्था वेत्यनेनासौ कल्प्याऽपि हि बलीयसी ।&lt;br&gt;&#xA;सन्मूलस्य प्रमाणत्वं साध्यस्यापि वरं श्रितम् ॥&lt;/p&gt;&#xA;&lt;p&gt;न सिद्धमप्यसन्मूलमाश्रयेण हि दूषितम् ।&lt;br&gt;&#xA;कथं वेदगतैः शब्दैर्म्लेच्छस्थोऽर्थः प्रतीयते ॥&lt;/p&gt;</description>
    </item>
    <item>
      <title>06 कल्पसूत्राधिकरणम्</title>
      <link>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/06_kalpasUtrAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/06_kalpasUtrAdhikaraNam/</guid>
      <description>&lt;p&gt;कल्पसूत्राण्युदाहृत्य संप्रत्येतद्विचार्यते ।&lt;br&gt;&#xA;किमेतेषां स्वतन्त्राणां प्रामाण्यं वेदवद्भवेत् ॥&lt;/p&gt;&#xA;&lt;p&gt;किं वा वेदत्वमेवैषां मन्त्रब्राह्मणवन्मतम् ।&lt;br&gt;&#xA;वैदिकार्थप्रबन्धाद्धि नैतेषां स्मृतितुल्यता ॥&lt;/p&gt;&#xA;&lt;p&gt;आह । के पुनः कल्पाः कानि सूत्राणीति । उच्यते ।&lt;/p&gt;&#xA;&lt;p&gt;सिद्धरूपः प्रयोगो यैः कर्मणामनुगम्यते ॥&lt;/p&gt;&#xA;&lt;p&gt;ते कल्पा लक्षणार्थानि सूत्राणीति प्रचक्षते ।&lt;br&gt;&#xA;कल्पनाद्धि प्रयोगाणां कल्पोऽनुष्ठानसाधनम् ॥&lt;/p&gt;&#xA;&lt;p&gt;सूत्रं तु सूचनात्तेषां स्वयं कल्प्यप्रयोगकम् ।&lt;br&gt;&#xA;कल्पाः पठितसिद्धा हि प्रयोगाणां प्रतिक्रतु ॥&lt;/p&gt;&#xA;&lt;p&gt;बौधायनीयवाराहमाशकादिप्रबन्धवत् ।&lt;br&gt;&#xA;स्वसंज्ञापरिभाषाभिर्यदुत्सर्गापवादनम् ॥&lt;/p&gt;&#xA;&lt;p&gt;हेतुदृष्टान्तवत्सूत्रं तल्लक्ष्यव्यापि लक्षणम् ।&lt;br&gt;&#xA;आश्वलायनकं सूत्रं बैजावापिकृतं तथा ॥&lt;/p&gt;&#xA;&lt;p&gt;द्राह्यायणीयलाटीयकात्यायनकृतानि च ।&lt;/p&gt;&#xA;&lt;p&gt;तत्र सकलप्रत्यक्षवदप्रतिपाद्यक्रतुप्रयोगोपनिबन्धनादन्तर्हितविप्रकीर्णानुमेयप्रायश्रुतिमूलस्मृतिबन्धनेभ्यो महानेव कल्पसूत्राणां विशेषोऽस्तीति न तत्तद्गतन्यायं व्यवस्थाप्य प्रामाण्यानि विज्ञायन्ते ।&lt;/p&gt;</description>
    </item>
    <item>
      <title>07 होलाकाधिकरणम्</title>
      <link>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/07_holAkAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/07_holAkAdhikaraNam/</guid>
      <description>&lt;p&gt;देशधर्मानुदाहृत्य संप्रत्येतद्विचार्यते ॥&lt;/p&gt;&#xA;&lt;p&gt;किं व्यवस्थितमूलास्ते किं वैषां सर्वधर्मता ।&lt;br&gt;&#xA;विध्यर्थप्रतिषेधार्थाः क्रियावर्जनचिह्निताः ॥&lt;/p&gt;&#xA;&lt;p&gt;इह सर्व उदाहार्या विचार्याश्च विभागशः ।&lt;br&gt;&#xA;प्राच्या याननुतिष्ठन्ति वर्जयन्ति च साधवः ॥&lt;/p&gt;&#xA;&lt;p&gt;तेषामेवोपदिष्टास्ते सर्वेषां वेति चिन्त्यते ।&lt;br&gt;&#xA;एवं ये दाक्षिणात्यानां प्रतीच्यानां च केचन ॥&lt;/p&gt;&#xA;&lt;p&gt;उदीच्यानां तथाऽऽचारा विचार्याः सर्व एव ते ।&lt;br&gt;&#xA;आद्यं सूत्रद्वयं यावदिदमप्यत्र चिन्त्यताम् ॥&lt;/p&gt;&#xA;&lt;p&gt;गृह्यगौतम सूत्रादिव्यवस्थासर्वगामिते ॥&lt;/p&gt;&#xA;&lt;p&gt;पुराणमानवेतिहासव्यतिरिक्तगौतमवसिष्ठशङ्खलिखितहारीतापस्तम्बबौधायनादिप्रणीतधर्मशास्त्राणां गृह्यग्रन्थानां च प्रातिशाख्यलक्षणवत्प्रतिचरणं पाठव्यवस्थोपलभ्यते । तद्यथा गौतमीयगोभिलीये छन्दोगैरेव च परिगृहीते । वासिष्ठं बह्वृचैरेव शङ्खलिखितोक्तं च वाजसनेयिभिः । आपस्तम्बीयबौधायनीये तैत्तिरीयैरेव प्रतिपन्ने इत्येवं तत्र तत्र गृह्यव्यवस्थाभ्युपगमादि दर्शयित्वा विचारयितव्यम् । किं तानि तेषामेव प्रमाणान्युत सर्वाणि सर्वेषामिति ।&lt;/p&gt;</description>
    </item>
    <item>
      <title>08 व्याकरणाधिकरणम्</title>
      <link>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/08_vyAkaraNAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/08_vyAkaraNAdhikaraNam/</guid>
      <description>&lt;p&gt;एकस्मात् पदात् प्रयोग-नानात्व-दर्शनाद्&lt;br&gt;&#xA;अनेकार्थ-प्रतिभाने सति,&lt;br&gt;&#xA;विकल्प-दोष-भयाद्&lt;br&gt;&#xA;अनेकादृष्ट-शक्ति-कल्पना-प्रसङ्गाच् च&lt;br&gt;&#xA;गौण-मुख्य-विभागम् आश्रित्य&lt;br&gt;&#xA;व्यवस्थित-शास्त्र-प्रयोग-बलेनाव्यवस्थिते लौकिक-प्रयोग-बाधाद्&lt;br&gt;&#xA;व्यवहारादि-शब्दानाम् अर्थ-निर्णयः प्रतिपादितः ।&lt;/p&gt;&#xA;&lt;p&gt;एवं पुनर् एकस्मिन् गवादाव् अर्थे&lt;br&gt;&#xA;गो-गाव्यादयो बहवः शब्दाः प्रयुज्यन्ते।&lt;br&gt;&#xA;तत्र वृद्ध-व्यवहारावगत-प्रति-शब्द-समवायि-वाचक-शक्ति-भेदोपपत्तेः&lt;br&gt;&#xA;शास्त्र-स्थ-सर्व-शब्द-प्रयोगाणां च लौकिक-शब्दैर् अविरोधात्&lt;br&gt;&#xA;पद-पूर्वकत्वाच् च&lt;br&gt;&#xA;वाक्यात्मक-शास्त्र-व्यापार-सिद्धेर्&lt;br&gt;&#xA;न पद-गत-साध्व्-असाधुत्व-प्रतिपादने व्यापारो भवति,&lt;br&gt;&#xA;इतरेतराश्रयत्व-प्रसङ्गात् । तथा हि—&lt;/p&gt;&#xA;&lt;p&gt;लोकप्रसिद्धशब्दार्थवशं शास्त्रं प्रवर्तते ।&lt;br&gt;&#xA;अतो न लौकिकेष्वस्मात्साध्वसाधुत्वनिर्णयः ॥&lt;/p&gt;&#xA;&lt;p&gt;वाक्यार्थेषु हि श्रुतिस्मृत्याचारविरोधदर्शनाद्बलाबलमानुपूर्व्येणावधृतमिह तु न विपरीतक्रमत्वात् ।&lt;/p&gt;&#xA;&lt;p&gt;लोकादेवाधिगन्तव्या शब्दानां साध्वसाधुता ।&lt;br&gt;&#xA;वाचकावाचकत्वेन सा च नित्यं व्यवस्थिता ॥&lt;/p&gt;&#xA;&lt;p&gt;ध्वनिमात्राण्यसाधूनि वर्णा वा केवलात्मनाम् ।&lt;br&gt;&#xA;संघातोऽर्थानपेक्षो वा मातृकाद्युपदेशवत् ॥&lt;/p&gt;</description>
    </item>
    <item>
      <title>09 आकृत्यधिकरणम्</title>
      <link>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/09_AkRtyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>file:///data/vishvastAloka/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/1_3/09_AkRtyadhikaraNam/</guid>
      <description>&lt;p&gt;इह नामाख्यातोपसर्गनिपातानां मध्यान्नामानि परिगृह्यन्ते, तेषामपि जातिगुणक्रियाद्रव्ययदृच्छासर्वनामशब्दानां मध्याज्जातिशब्दाश्चिन्त्यन्ते । तेषामप्येकं गोशब्दमुदाहृत्यविचार्यते किं पुनरयमाकृतेर्वाचकोऽथ व्यक्तेरिति, ततः ।&lt;/p&gt;&#xA;&lt;p&gt;( लोकवेदयोः शब्दार्थानामनन्यत्वनिरूपणम् । )&lt;/p&gt;&#xA;&lt;p&gt;एतत्सान्यासिकं कृत्वा वक्ष्यमाणं तु सांप्रतम् ।&lt;br&gt;&#xA;उपायफलसिद्धयर्थमिदं तावद्विचार्यते ॥&lt;/p&gt;&#xA;&lt;p&gt;किं य एव लौकिकाः शब्दास्त एव वैदिकास्त एव चैषामर्था उतान्य इति । आह—&lt;/p&gt;&#xA;&lt;p&gt;किं लोकवेदशब्दानामेकत्वप्रतिपादने ।&lt;br&gt;&#xA;प्रयोजनं यतः पूर्वं तावत्तत्प्रतिपाद्यते ॥&lt;/p&gt;&#xA;&lt;p&gt;उच्यते—&lt;/p&gt;&#xA;&lt;p&gt;फलमस्य विचारस्य वैदिकेषु भविष्यति ।&lt;br&gt;&#xA;लोके च निर्णयोपायस्तेनैकत्वाय यत्यते ॥&lt;/p&gt;&#xA;&lt;p&gt;यदि शब्दार्थानामनन्यत्वं लोकवेदयोर्भवेत्तत एतस्या व्यक्त्याकृत्यभिधानचिन्ताया वृद्धव्यवहारस्थानेकप्रयोगानुसरणद्वारेणाभिधेयानभिधेयत्वनिर्णयः शक्यते कर्तुम् ।&lt;/p&gt;&#xA;&lt;p&gt;प्रयोजनं तु लोकस्य न किंचिदपि सिध्यति ।&lt;br&gt;&#xA;आकृतिव्यक्तिवाच्यत्वपरमार्थनिरूपणात् ॥&lt;/p&gt;</description>
    </item>
  </channel>
</rss>
