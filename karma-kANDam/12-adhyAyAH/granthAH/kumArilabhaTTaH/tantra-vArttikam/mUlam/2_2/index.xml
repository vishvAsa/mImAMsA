<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;2.2 on मीमांसायां विश्वासटिप्पन्यः</title>
    <link>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/</link>
    <description>Recent content in &#43;2.2 on मीमांसायां विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/index.xml" rel="self" type="application/rss+xml" />
    <item>
      <title>01 शब्दान्तराधिकरणम्</title>
      <link>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/01_shabdAntarAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/01_shabdAntarAdhikaraNam/</guid>
      <description>&lt;p&gt;उपोद्घातप्रसक्तानुप्रसक्तादौ गतेऽधुना ।&lt;br&gt;&#xA;शब्दान्तरादिभिर्भेदो लक्षणार्थोऽभिधीयते ॥&lt;/p&gt;&#xA;&lt;p&gt;तत्र शब्दान्तरं तावत्स्पष्टत्वात्प्रथममुदाह्रियते । एकानेकाख्यातप्रत्ययसंबद्धाः सर्वे धातवो यजति ददाति जुहोति निर्वपति गृह्णाति स्तृणाति शंसति स्तौति इत्येवमादय उदाहरणम् । भाष्यकारेण तु स्वत्वपरित्यागांशेन यजत्यादित्रयं प्रत्यासन्नार्थत्वात्सुतरामभिन्नमाभासत इत्युदाहृतम् । तत्र पूर्वपक्षत्रैविध्यदर्शनात्सशंयोपन्यासोऽपि तदनुगुणः प्रतिभाति । तद्यथा तिस्त्रो भावनाः किमेकमपूर्वं कुर्वन्त्युत त्रीणीति, तथा त्रयो धात्वर्थाः किमेकां भावनां विशिंषन्त्युत तिस्त्रः, तथा त्रयो धातवः किमेकं धात्वर्थं वदन्त्युत त्रीनिति । कार्यशब्दश्चापूर्वभावनाधात्वर्थेषु उपकार्यत्वाविशेषेण प्रयुज्यते । भावनाधात्वर्थधातवो ह्येषामुत्पादनेन विशेषणेन प्रतिपादनेनोपकारकत्वात्साधनत्वेनामिधीयन्ते । कुतः संशयः ॥&lt;/p&gt;&#xA;&lt;p&gt;साधकत्वं द्विधा दृष्टं प्रत्येकसमुदाययोः ।&lt;br&gt;&#xA;वस्तुलक्षण एवातस्तद्दृष्टेः संशयोद्भवः ॥&lt;/p&gt;</description>
    </item>
    <item>
      <title>02 अभ्यासाधिकरणम्</title>
      <link>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/02_abhyAsAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/02_abhyAsAdhikaraNam/</guid>
      <description>&lt;p&gt;शब्दान्तराधिकरणप्रत्युदाहरणरूपेणाभ्यासस्य पूर्वपक्षः सुखमभिधीयत इति तदनन्तरमारम्भः । तत्र समिधो यजति तनूनपातं यजति इत्यादिषु समिदादिशब्दानपोद्धृत्य यजतीत्येतत्पञ्जकृत्वोऽभिहितं किमेकस्य कर्मणो वाचकमथानेकस्येत्युदाहृतं तदाक्षिप्यते ।&lt;/p&gt;&#xA;&lt;p&gt;गुणो वा नामधेयं वा समिदादिपदं भवेत् ।&lt;br&gt;&#xA;ताभ्यामेव च भेदोऽत्र किमभ्यासः करिष्यति ॥&lt;/p&gt;&#xA;&lt;p&gt;षडपि भेदहेतवः पृथग्भूताः स्वसामर्थ्यमात्रव्यापारफला दर्शयितव्याः । तद्यावदत्र गुणनामधेययोर्भेदकरत्वं नापनीयते न तावदभ्यासस्य परभागलाभोऽस्तीत्यन्यदुदाहर्तव्यम् । न च तत्संभवति । कुतः ।&lt;/p&gt;&#xA;&lt;p&gt;प्रयुज्यते हि वेदेषु नाऽऽख्यातं केवलं क्वचित् ।&lt;br&gt;&#xA;नाम किंचित्प्रयुक्तं चेत्तस्य चोक्तं गतिद्वयम् ॥&lt;/p&gt;&#xA;&lt;p&gt;‘ऐन्द्रवायवं गृह्णाति’ इत्येवमादीनि हि सर्वाणि परस्परासंगत्यौत्पत्तिकगुणयोगाद्भिद्यन्ते । ‘भिन्ने जुहोति’ ‘स्कन्ने जुहोति’ इत्यादीन्यपि ‘फलं चाकर्मसंनिधौ’ [( अ॰ २ पा॰ ३ अ॰ १२ सू॰ २५ )]  इत्यनेन न्यायेन निमित्तं प्रत्युपादीयमानत्वाद्भिद्यन्ते । निमित्तसंबन्धपरत्वाच्च नाभ्यासानर्थक्यमित्यभेदकत्वम् । ये तु पञ्चशारदीयेषु&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; “तान्पर्यग्निकृतांस्तान्पर्यग्निकृतान्” इत्येवमभ्यासमुदाहरन्ति तेषां प्राकृतपर्यग्निकरणानुवादप्रस्मरणसामर्थ्यं तत् । न वाऽत्र यजतिः श्रूयते यस्याभ्यासाद्भेदः स्यादिति न किं चिदुदाहरणम् । यथोदाहृतेष्वेव तु समाधिः ।&lt;/p&gt;</description>
    </item>
    <item>
      <title>03 पौर्णमास्यधिकरणम्</title>
      <link>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/03_paurNamAsyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/03_paurNamAsyadhikaraNam/</guid>
      <description>&lt;p&gt;समस्तान् दर्शपूर्णमासप्रकरणयागविधीनुदाहृत्य किं सर्वेषां प्रधानत्वमुत केषां चिदेवेति भाष्यकारेण विचारः प्रस्तुतः । तत्राभिधीयते—&lt;/p&gt;&#xA;&lt;p&gt;अङ्गप्रधानचिन्तेयं चतुर्थाध्यायगोचरः ।&lt;br&gt;&#xA;केन नाम प्रसङ्गेन प्रस्तुता भेदलक्षणे ॥&lt;/p&gt;&#xA;&lt;p&gt;अभ्यासलक्षणभेदानन्तरभिदानीं संख्यानिमित्तं भेदमविचार्यैव कथमयं लक्षणानौपयिकोऽर्थश्चिन्त्यते । केचिदाहुः । अयमपि लक्षणार्थ एव, &lt;strong&gt;अनन्तरं प्रधानाप्रधानानि परीक्षिष्यन्त&lt;/strong&gt; इति वचनात् । तत्त्वयुक्तम् । तत्रैव&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; पर्यनुयुज्य वचनस्यान्यथैव व्याख्यानात् । अपूर्वभेदप्रतीत्यर्थो हि स तृतीयसिद्धोऽर्थोऽत्रोपन्यस्त इत्युक्तम् । अयं तु कर्मणामङ्गाङ्गिभावो न कथं चित्संबध्यते । महता प्रयत्नेनायं चतुर्थे साधयिष्यते  [(अ॰ ४ पा॰ ४ अ॰ ११ सू॰ २९)] “दर्शपूर्णमासयोरिज्याः प्रधानानी”त्यत्राधिकरणे, स्फुटत्वाच्च नान्यथा तन्नेतुं शक्यते । तस्मादिहाविचारणीयमेतत् । य एवं विद्वानित्येवं संयुक्तौ प्रकृतानुवादावथ वाऽपूर्वकर्मविधी तत्रेतरे गुणविधय इत्यपि सर्वं यथोपन्यस्तेनाप्यधिकरणार्थेन न संगच्छतेऽथ&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; त्वेतदेव विचार्यते ततः पूर्वं नोपन्यसितव्यम् । अपि च—&lt;/p&gt;</description>
    </item>
    <item>
      <title>04 पांशुयाजाधिकरणम्</title>
      <link>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/04_pAMshuyAjAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/04_pAMshuyAjAdhikaraNam/</guid>
      <description>&lt;p&gt;इदानीमधिकरणत्रयेण समुदायानुवादापवादः क्रियते । तत्र ‘उपांशुयाजमन्तरा यजति’ इति तावत्सकलः प्रागुक्तो न्यायोऽस्ति । कुतः ।&lt;/p&gt;&#xA;&lt;p&gt;यागान्विष्ण्वादिसंयुक्तैर्विहितान्रूपवत्तया ।&lt;br&gt;&#xA;अरूपमन्तरायुक्तमगत्यैवावलम्बते ॥&lt;/p&gt;&#xA;&lt;p&gt;तेषु तावत्तव्यप्रत्ययेनैकान्तिको विधिः । तत्र यदीदं यागान्तरं कल्प्यते ततः प्राप्तं रूपाज्ञानमदृष्टान्तरकल्पनं च । किं च ।&lt;/p&gt;&#xA;&lt;p&gt;अजामिकरणं चैषु प्रत्येकमवगम्यते ।&lt;br&gt;&#xA;जामिदोषेण चोपांशुयाजोपन्यसनं कृतम् ॥&lt;/p&gt;&#xA;&lt;p&gt;यथोपक्रममुपसंहाराज्जाम्युपन्यासस्याणामितायाश्चैकविषयत्वादेत एव विधयो गम्यन्ते । न ह्यन्तरालवाक्ये तादृगर्थवादो विधिर्वा स्पष्टो दृश्यते । समुदायानुवादप्रयोजनं च, कथं नाम  [तै॰ सं॰ ( २-५-२ )] “उपांशु पौर्णमास्यां यजन्” इत्यत्रैकीकृतानां कालसंबन्धे सति सर्वेषां प्राधान्यं स्यात् । &lt;strong&gt;ननूपांशुगुणकमिति&lt;/strong&gt;—कथं द्रव्यदेवताव्यतिरिक्तं रूपत्वेनोच्यते । नैष दोषः । सर्वथा येन यागान्तराद्द्व्यवच्छिन्नो यागो निरूप्यते तदेव रूपम् । शक्यते चोपांशुत्वेनायं व्यवच्छिन्नरूपः प्रत्येतुमिति । अत आह—&lt;strong&gt;नैवंजातीयकः शब्दः शक्नोतीति&lt;/strong&gt; । यदि ह्यवयवार्थभेदेन गुणविधिरयं कल्प्येत ततो याजशब्दस्य घञन्तत्वादकृतकुत्वस्यासाधुत्वं स्यात् । अव्युत्पन्ननामधेयत्वे तु नैष प्रसङ्गः । &lt;strong&gt;नन्वेवं सतीति&lt;/strong&gt;—नामधेयत्वेऽप्यवश्यं  [( अ॰ १ पा॰ ४ अ॰ ३ सू॰ ४ )] ‘तत्प्रख्यं चान्यशास्त्रम्’ इत्येवं ‘विष्णुरुपांशु यष्टव्यः’ इत्यादिभिर्विहितं तद्गुणयोगमाश्रित्य प्रसिद्धिरवाप्तव्या ततश्च तुल्यो दोष इति । तत्परिहरति &lt;strong&gt;मा भूदुपांशुयाजशब्दो यजतिशब्दो भविष्यतीति&lt;/strong&gt; । विधौ ह्यत्यन्तमाञ्जस्येन कार्यं नामधेये तु यजिप्राप्तानुवादरूपेण प्रवर्तमाने किंचित्सारूप्यानुगमेऽप्यविरोधः ॥ ९ ॥&lt;/p&gt;</description>
    </item>
    <item>
      <title>05 आधाराग्निहोत्राधिकरणम्</title>
      <link>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/05_AdhArAgnihotrAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/05_AdhArAgnihotrAdhikaraNam/</guid>
      <description>&lt;p&gt;ऊर्ध्वमाघारयति तण्डुलैर्जुहोतीत्यादिभिरेवंभूता एवाऽऽवारा होमाश्च विहिता विपरिवर्त्तन्ते । न हि ‘विष्णुरुपांशु यष्टव्य’ इत्यादिवद्द्रव्यप्राधान्येन यागहोमभावनयोरभिभवः । किं च ।&lt;/p&gt;&#xA;&lt;p&gt;न चैषामेकवाक्यत्वं न च स्तुतिपरा श्रुतिः ।&lt;br&gt;&#xA;ऐकान्तिको विधिस्तेन गुणवत्कर्मगोचरः ॥&lt;/p&gt;&#xA;&lt;p&gt;नोपांशुयाजवाक्यवदेषामेकवाक्यत्वभिष्टं, न च स्तुत्यर्थता, तेनोभयपक्षे निश्चिते विधित्वे गुणमात्रं विधीयतां तद्युक्तं वा कर्मेति कर्मविधानं युक्तम् । कुतः ।&lt;/p&gt;&#xA;&lt;p&gt;विधित्वं प्रत्ययोपात्तं न नामपदमृच्छति ।&lt;br&gt;&#xA;तद्विधिर्भावनातश्चेत्सैव पूर्व विधीयताम् ॥&lt;/p&gt;&#xA;&lt;p&gt;न तावद्दध्यादिशब्दैः स्वयं विधित्वमभिधीयते । न च प्रत्ययोपात्तं सद्भावनाधात्वर्थव्यतिरेकेण स्वतन्त्रैर्दध्यादिभिः संबध्यते । न हि भवति दध्ना यादिति&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; । किं तर्हि दध्ना कुर्यादिति संबध्यते । होमं वाऽनेन कुर्यादिति । सस्माद्यत्प्रसादेन दध्यादेः कर्त्तव्यता तावेव भावनाधात्वर्थौ न विधीयेते इति कुत एतत् । न हि तद्विध्यनपेक्षं कथं चिदपि गुणविधानं शक्यं दर्शयितुं, यदैव हि दर्शयितुमुपक्रम्यते तदैव पूर्वतरं भावनाधात्वर्थविधिर्बलादापद्यते । तस्माद्धोमदध्यादिविशिष्टभावनैव विधीयते । ततश्च तासां रूपवतीनां प्रचयशिष्टः&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; समुदायोऽस्तीत्यग्निहोत्रं जुहोतीति तदनुवादो विज्ञायते । निमित्तफलचोदनयोश्च एकत्वोपजनः समुदायानुवादे प्रयोजनम् । एवं च सति दध्यादेर्मिन्नकर्मविषयत्वादन्याय्यो विकल्पो न प्रसज्यते । तथोर्ध्वमाघारयतीत्यादिषु यद्यपि द्रव्यदेवतं न श्रूयते तथाऽप्युपांशुत्वन्यायेन व्यवच्छेदकारणत्वादूर्ध्वत्वादिभिरेव रूपवत्तायां कल्पितायामाघारमाघारयतीत्यरूपः सन् स्वार्थे विनियोक्तुमशक्नुवन्ननुवादो भवति । तस्यापि प्रयोजनं ‘इन्द्रऊर्ध्वो अध्वर’ इति मन्त्रविनियोगे, ‘तस्याऽऽघारमाघार्य’&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt; इति च द्रव्यविधावेकत्वसिद्धिः ॥ १३ ॥&lt;/p&gt;</description>
    </item>
    <item>
      <title>06 पशुसोमाधिकरणम्</title>
      <link>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/06_pashusomAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/06_pashusomAdhikaraNam/</guid>
      <description>&lt;p&gt;पशोर्दुष्प्रतिपादनतरत्वात्पूर्वाभिधानम्&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; । द्वौ चात्र शब्दौ समुदायानुवादत्वेनाऽऽशङ्क्येते पशुशब्दस्तदग्नीषोमसंबन्धानुमितश्च यजिः । ईदृशं ह्येतद्वाक्यं श्रुतानुमितैकदेशनिष्पन्नं यदग्नीषोमीयेण पशुना यजेतेति । तत्र किं हृदयादीनां पशुशब्दोऽनुवादोऽवद्यत्यनुमितानां यागानां च यजिः, उतापूर्वः पशुर्यागश्च विधीयते तत्रेतरे गुणविधय इति संदिह्यते । तथैन्द्रवायवादिवाक्यैर्द्रव्यदेवतासंबन्धानुमिता यागास्तद्गतश्च सोमरसः किं यजतिसोमशब्दाभ्यामनूद्यते किं वा द्रव्ययुक्तं कर्म विधीयत इति ।&lt;/p&gt;&#xA;&lt;p&gt;&lt;strong&gt;किमवद्यतिगृह्णातिभ्यां चोदितानामिति&lt;/strong&gt; । अनयोर्यागपर्यायत्वाभावात्तत्संबन्धानुमितानां तद्गताख्यातप्रत्ययविहितानां वेत्येतत्प्रदर्शनार्थं तद्भाष्यम् । आलभतिरपि च तदनुमितयज्युपलक्षणार्थः । अथ वाऽवद्यतौ नैव यागानुवाद इत्युपन्यस्यते, कथं तर्हि, तदाक्षिप्तस्य संस्पर्शनस्याऽऽलभतिरनुवादस्तद्द्वारेणैव च प्रत्यवदानं देवतासंयोगात्तावतां च यागानामनुमानमुत पशुसंयुक्त एको यागोऽनुमीयत इति । तथा सोमेऽप्ययमेव यागो यद्देवतोद्देशेन द्रव्यग्रहणमिति । तथा सति यथाश्रुतेनैव भाष्येण संदेहोपन्यासः । तत्र पौर्णमासीवदेव समुदायानुवादत्वम् । तथा हि ।&lt;/p&gt;</description>
    </item>
    <item>
      <title>07 संख्याधिकरणम्</title>
      <link>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/07_saMkhyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/07_saMkhyAdhikaraNam/</guid>
      <description>&lt;p&gt;गतोऽभ्यासापवादप्रसङ्गः । संख्यया भेद इदानीमभिधीयते । तत्र  [( तै॰ सं॰ २-३-९ )] ‘तिस्र आहुतीर्जुहोति’ ‘द्वादश द्वादशानि जुहोति’ इत्येवमादय उत्पद्यमानकर्मसामानाधिकरण्यचोदिताः स्वसंख्यायुक्ता उदाहर्तव्याः । सकृज्जुहोतिश्रवणात्कर्मैकत्वे सति संख्यानुग्रहोऽभ्यासेन भविष्यतीति प्राप्तेऽभिधातव्यम् । उत्पद्यमानस्यैवात्र होमस्य संख्यासंबन्धः श्रूयते नोत्पन्नस्य पश्चात्  [( तै॰ सं॰ ६-३-७ )]  ‘एकादश प्रयाजान्’ इतिवत् । न च पृथक्त्वेन विना संख्याया आत्मलाभः संभवति । न चाभ्यासपूरिता संख्या समञ्जसा भवति । अगत्या हि सा नियतपरिमाणप्रयाजोपसदादिविषयत्वेनाऽऽआश्रयिष्यते । संभवति चात्र प्रागनवधारितसंख्यान्तरत्वात्स्वरूपत एव भेदः । तस्मात्कर्मपृथक्त्वनिवेशिन्येवैषा नाभ्यासपृथक्त्वाश्रयाऽऽश्रयितव्या । तथा च वक्ष्यति  [( अ॰ १० पा॰ ५ अ॰ ६ सू॰ १६ ) ।] ‘आगमेन वाऽभ्यासस्याश्रुतेत्वात्’ इति । ननु च जुहोतिशब्दात्प्रथममेको होमोऽवधारित इत्यभ्यासेन पूरणमेव प्राप्नोति । न । जुहोतिशब्दामिहितस्य कर्मणोऽसत्त्वभूतत्वेनासंख्यत्वात् । या हि तत्र जुहोतिपदे संख्या, कर्तुः खलु सा भविष्यति न भावनाधात्वर्थयोः । तत्र सकृदाम्नानवशादर्थादेकसंख्यं होममुत्प्रेक्षितुमारभमाण एव स्ववाक्यश्रुतया संख्यया वार्यमाणस्तत्परिच्छिन्नमेवाङ्गीकुर्वन्स्वरूपभेदं सर्वत्र प्रतिपद्यते । तस्मात्कर्मभेद इति । यत्तु भाष्यकारेण ‘सप्तदश प्राजापत्यान्’ इत्युदाहृतं तत्र द्रव्यगताऽपि संख्या कर्मभेदं करोतीत्येतद्दुष्प्रतिपादं प्रतिपादयामीत्यनेनैवाभिप्रायेण । कुतः संशयः । उच्यते ।&lt;/p&gt;</description>
    </item>
    <item>
      <title>08 संज्ञाधिकरणम्</title>
      <link>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/08_saMjnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/08_saMjnAdhikaraNam/</guid>
      <description>&lt;p&gt;बहुविचारत्वाद्गुणप्रकरणभेदावुपेक्ष्य संज्ञा तावदुदाह्रियते । तत्र ‘अथैष ज्योतिः’ इत्यादिष्वथशब्दैषशब्दयोः पूर्वप्रकृतापेक्षत्वात्प्रकृतहान्यप्रकृतप्रक्रियाकल्पनदौर्बल्यादेकस्यापि च दाक्षायणयज्ञादिवद्वक्ष्यमाणेन गुणयोगेनानेकनामधेयत्वसिद्धेः&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; । न च गुणफलसंबन्धपरे वाक्ये सति कर्मान्तरं कर्मानुसारि चापूर्वं तत्सिद्ध्यर्थानि चात्यन्ताश्रुतेतिकर्तव्यतादीनि कल्पितानि भविष्यन्ति । कथंभावापेक्षया च ज्योतिष्टोमः सहस्रदक्षिणादि गृह्णन्न वारितो भविष्यति । न च कर्मान्तरविधावथशब्देन पूर्वापेक्षेण किंचित्फलमस्ति । न हि क्रतुः क्रत्वन्तरमपेक्षते । न च क्रतूनां क्रमविवक्षेति वक्ष्यामः [( अ. ५ पा. ३ अ. १२ ) इत्यत्रेति शेषः ।]  । तेन क्रमार्थमपि नाथशब्दश्रवणम् । न च संज्ञा भावनां ब्रवीति । नापि धात्वर्थो यजत्यादिवत्तदुपश्लिष्टः, येन तद्भेदबुद्धिः स्यात् । न चेयं विधात्री श्रुतिर्येन विहिते कर्मान्तरे पुरुषं प्रवर्तयेत् । न चाप्रवर्तिते पुरुषे भेदः प्रतीतोऽपि ग्रहैकत्ववद्विवक्ष्यते । यस्त्वत्र विधायकः&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; स गुणाद्याक्षेपान्न कर्मस्वरूपे निपतति । न चेदसावाक्षिप्तस्ततोऽभ्यासादेव भेदः स्यान्न संज्ञातः । ‘फलसंबन्धोऽपि च संनिधौ त्वविभागात्’ इत्यनेन न्यायेन [( अ. २ पा. ३ अ. १३ सू. २६ ) ।]  न कर्मान्तरबुद्धिं करोति । यद्वा दधिगोदोहनादिवत्प्रकृतकर्माश्रयात्सहस्रदक्षिणादेर्गुणादेवैतत्फलमित्यध्यवसानादकर्मान्तरत्वम् । ज्योतिरादिषु त्वयमपरो विशेषः । यज्ज्योतिष्टोमनामैकदेशत्वेन तद्बुद्ध्यनपायः । तथा ‘वसन्ते वसन्ते ज्योतिषा’ इति तत्र तत्र प्रयोगो दृश्यते । तस्माच्छब्दान्तराभ्याससंख्यापूर्वकर्मायोग्यगुणप्रकरणान्तराणामभावादभेद इति प्राप्तेऽभिधीयते ।&lt;/p&gt;</description>
    </item>
    <item>
      <title>09 गुणाधिकरणम्</title>
      <link>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/09_guNAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/09_guNAdhikaraNam/</guid>
      <description>&lt;p&gt;अतः परं प्राक्प्रकरणभेदाद्गुणनिमित्तो भेदाभेदविचारो वर्तिष्यते । चातुर्मास्येषु वैश्वदेवे पर्वणि ‘वैश्वदेव्यामिक्षा’ इति द्रव्यदेवतासंयोगानुमितं यागं विधायोच्यते ‘वाजिभ्यो वाजिनम्’ इति । तत्र संदेहः किं तस्मिन्नेव कर्मणि गुणविधिरुतानेनापि द्रव्यदेवतासंयोगेन यागान्तरं कल्प्यते । तत्रोभयमपि द्रव्यदेवतं पूर्वत्र विधीयत इति पक्षः संभवन्नपि नोपन्यस्तः । प्रमाणान्तरप्राप्ते कर्मण्यनेकगुणविधानस्य पौर्णमास्यधिकरणे [( अ॰ २ पा॰ २ अ॰ ३ सू॰ ६ ) अस्मिन्निति शेषः ।]  निराकृतत्वात् । तेन वाजिनमेव केवलं किं पूर्वस्मिन्कर्मणि तया च देवतया संबध्यत उत देवतान्तरेण यागान्तरेण चापूर्वेण संबध्यत इति । किं प्राप्तं, पूर्वत्रैव वाजिनगुणविधानमिति । कुतः ।&lt;/p&gt;</description>
    </item>
    <item>
      <title>10 गुणप्रत्युदाहरणाधिकरणम्</title>
      <link>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/10_guNapratyudAharaNAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/10_guNapratyudAharaNAdhikaraNam/</guid>
      <description>&lt;p&gt;अगुणे तु कर्मशब्द इति प्रत्युदाहरणसूत्रम् ।&lt;/p&gt;&#xA;&lt;p&gt;अन्येनानवरुद्धे हि गुणो यत्र विधीयते ।&lt;br&gt;&#xA;तस्मिन्गुणविधिः शक्य इति कर्म न भिद्यते ॥ २४ ॥&lt;/p&gt;&#xA;&lt;p&gt;इति गुणप्रत्युदाहरणाधिकरणम् ॥ १० ॥&lt;/p&gt;</description>
    </item>
    <item>
      <title>11 इन्द्रियकामाधिकरणम्</title>
      <link>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/11_indriyakAmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/11_indriyakAmAdhikaraNam/</guid>
      <description>&lt;p&gt;‘अग्निहोत्रं जुहोति’ इति प्रकृत्य ‘दध्नेन्द्रियकामस्य’ इति श्रूयते । तत्र संदेहः । किं पूर्वस्मादिदं कर्मान्तरमुत तस्यैव गुणात्फलमिति । द्वयमेव पुरस्तादवस्थितम् । अगुणोत्पत्तौ कर्मणि तत्रैव गुणः । सगुणोत्पत्तौ तु प्रकारान्तरेण चाविधीयमानानेकगुणसंगतौ सत्यां कर्मान्तरत्वमिति । तदिहागुणश्च कर्मशब्दोऽनेकार्थोपादानं च वाक्ये श्रूयते । तेन संभवासंभवयोः संदेहः । तत एतत्सिद्ध्यर्थमिदं विचारयितव्यम् । किमिह होमात्फलमुत गुणात् ।&lt;/p&gt;&#xA;&lt;p&gt;किमर्थं पुनः ‘गोदोहनेन&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; पशुकामस्य’ इत्येतद् वृत्त्यन्तरोदाहृतमतिक्रम्यते । भेदाभेदयोरनुपयोगात् । क्रत्वर्थपुरुषार्थविचारे&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; हि तस्यैतस्य वोदाहरणेन कश्चिद्विशेषः&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt; स्यात् । इह तु भेदाभेदलक्षणे तदनुगुणमुदाहर्तव्यम् । न च प्रणयनस्य देशान्तरप्राप्तिसंस्कारात्मकत्वाद्भेदाभेदयोर्विशेषः । यदि च गोदोहनात्फलं यदि च तद्वतः प्रणयनादुभयथाऽपि तादृगेवानुष्ठानम् । इह पुनर्यदि गुणात्फलं ततः सायंप्रातराहुत्योरेव दधि प्रयोक्तव्यम् । अथ होमात्ततो नैयमिकहोमव्यतिरिक्तमनियतकालं दधिसाधनकं होमान्तरं सकृदेव दर्विहोमत्वादपूर्वं क्रियत इत्यस्ति भेदज्ञाने विशेषः । ननु च होमादपि फले  [( अ॰ २ पा॰ ३ अ॰ १३ सू॰ २६ ) ।] ‘संनिधौ त्वविभागात्’ इत्यनेन न्यायेन स्वर्गयावज्जीवयोरिव तदेव कर्म विधीयते । नैतदेवम् ।&lt;/p&gt;</description>
    </item>
    <item>
      <title>12 रेवत्यधिकरणम्</title>
      <link>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/12_revatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/12_revatyadhikaraNam/</guid>
      <description>&lt;p&gt;इदानीमस्यापवादार्थमुत्तरमधिकरणमारभ्यते । तत्र विषयं तावद्दर्शयति—‘त्रिवृदग्निष्टुदग्निष्टोमः’ । ‘तस्य वायव्यास्वेकविंशमग्निष्टोमसाम कृत्वा ब्रह्मवर्चसकामो यजेत’ इत्येतमग्निष्टुंतं प्रकृत्य ‘वारवन्तीयमग्निष्टोमसाम कार्यम्’ इति च गुणं ‘विधाय पुनर्ब्रवीति ‘एतस्यैव रेवतीषु वारवन्तीयमग्निष्टोमसाम कृत्वा पशुकामो ह्येतेन यजेत’ इति । तत्रापि पूर्ववदेव संदेहः । किं गुणविशिष्टो यागः पूर्वस्माद्व्यतिरिक्तश्चोद्यते किं वा पूर्वस्यैव गुणादिन्द्रियवत्पशवः फलमिति । किं तावत्प्राप्तं, समस्तेनैव पूर्वाधिकरणेन गुणात्फलमिति । तथा हि—&lt;/p&gt;&#xA;&lt;p&gt;रेवतीवारवन्तीयसंबन्धव्यापृते विधौ ।&lt;br&gt;&#xA;श्रूयते फलमत्रापि यागोऽतो न विधीयते ॥&lt;/p&gt;&#xA;&lt;p&gt;रेवतीवारवन्तीयसंबन्धं च करिष्यति ।&lt;br&gt;&#xA;विनैव प्रत्ययावृत्त्या कृत्वाशब्दः पृथक् श्रुतिः ॥&lt;/p&gt;&#xA;&lt;p&gt;यस्तु रेवतीवारवन्तीयसंबन्धोत्पत्तिविधानात्तस्य च फलं प्रति विधानात्प्रत्ययावृत्तिलक्षणो वाक्यभेद आशङ्क्यते सोऽपि नाऽऽशङ्कितव्यः । स्वयमेव वेदेन तत्फलस्योपात्तत्वात् । रेवतीषु वारवन्तीयं कृत्वेति निष्पादिते हि संबन्धे यजेः परेण लिङा फलसंबन्धः केवलः कर्तव्यः । तेन नाऽऽवृत्तिदोषो भविष्यति । तत्राप्याधारनिर्देशाद्रेवतीनां परार्थता प्राधान्याद्वारवन्तीयं फलं प्रति विधीयते । गुणोपादानवशेन धात्वर्थादुत्तारितो विधायकः फलाय गुणं विदधद्यदन्यत्राज्ञातशेषत्वं विधत्ते । रेवत्यश्च सप्तमीनिर्देशाद्वारवन्तीयशेषभूतत्वात्प्रयोजनान्तरमनपेक्षमाणा न फलेन संबध्यन्ते । तद्गुणकं तु वारवन्तीयं द्वितीयानिर्देशादवगतप्राधान्यं करोत्यभिहितां भावनां प्रति धात्वर्थस्थानीयं प्रतीयमानं प्रयोजनापेक्षत्वात्फलवत्तां प्रतिपद्यते । अथवोभयतिरस्कारेणात्रापि संबन्धादेव फलमिति वक्तव्यम् । एवं च सति विपरिवृत्तिप्राप्तो यजिः प्रकृतार्थाबलम्बी वैतच्छब्दः, तस्माच्च यजिसमानाधिकरणात्परा षष्ठी फलवता गुणेन सह प्रकरणात्प्राप्तमाश्रयाश्रयिसंबन्धं वदन्ती, प्रमाणाभावाच्चाऽऽश्रयान्तरासंबन्धात्तन्निवृतिरूपप्रवृत्त एवकारः, पूर्वोच्चरितेन वचनान्तरेण च प्राप्तमग्निष्टोमसामसंबन्धविशिष्टं वारवन्तीयमित्यादि सर्वमकर्मान्तरत्वान्नित्यप्राप्तमनूद्यमानं न प्रत्ययमायासयिष्यति । कर्मान्तरपक्षे तु सर्वमप्राप्तत्वाद्विधातव्यम् । न च तल्लभ्यते । कुतः ।&lt;/p&gt;</description>
    </item>
    <item>
      <title>13 सौभराधिकरणम्</title>
      <link>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/13_saubharAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mImAMsA/karma-kANDam/12-adhyAyAH/granthAH/kumArilabhaTTaH/tantra-vArttikam/mUlam/2_2/13_saubharAdhikaraNam/</guid>
      <description>&lt;p&gt;ज्योतिष्टोमे सौभरमुक्थ्यानां ब्रह्मसाम विहितम् । पुनश्च तदेव ‘यदि रथंतरसामा’ ‘यदि बृहत्सामा’ इति च निमित्तयोर्विहितम् । ततः पुनः ‘यो वृष्टिकामो योऽन्नाद्यकामो यः स्वर्गकामः स सौभरेण स्तुवीत’ इति नित्यस्यैव सतः फलत्रयसंबन्धः कृतः । तथा च वक्ष्यति एवंजातीयकेषु कामेषु  [( अ॰ ३ पा॰ ६ अ॰ १६ सू॰ ४३ ) ।] ‘नित्यस्य समत्वात्’ इति । क्रत्वर्थपुरुषार्थं चैवंजातीयकं भवतीति वक्ष्यति ‘एकस्य [( अ॰ ४ पा॰ ३ अ॰ ३ सू॰ ५ ) ।]  तूभयत्वे संयोगपृथक्त्वम्’ इति । एतदपि वक्ष्यति यथा विकल्पेनैतान्यस्य फलानि भवन्ति  [( अ॰ ४ पा॰ ३ अ॰ ११ सू॰ २८ ) ।] ‘योगासिद्धिर्वाऽर्थस्योत्पत्त्ययोगित्वात्’ इति । तदेवं रूपं सौभरं प्रकृत्य पुनः श्रूयते ‘हीषिति वृष्टिकामाय निधनं कुर्यात्’ ‘ऊर्गित्यन्नाद्यकामाय’ ‘ऊ इति स्वर्गकामाय’ इति । निधनमिति चान्त्या सामभक्तिरभिधीयते । तत्रैतद्विचार्यते । किं सौभरं निरपेक्षं फलानि साधयति, इमानि वृष्ट्यादीनि हीषादिनिधनफलानि पृथगेव भवन्ति, उत सौभरस्यैव तत्तत्फलं साधयतस्तत्तन्निधनं नियम्यत इति । यद्यपि चात्र कर्मभेदाभेदौ न स्तस्तथाऽपि प्रसङ्गादुपन्यस्येते । अथवा कर्मभेदाभेदवत्फलापूर्वभेदाभेदावपि लक्षणार्थाविति संबन्धः । एवं चानुष्ठानेऽपि विशेषो भवति । यदा वृष्टिकामेन सौभरं प्रक्रान्तं तदेतरयोरपि निधनयोः स्वफलप्रार्थनावशेन प्रयोगः । अपि च वृष्टिप्रार्थनयोरपि भेदः कर्तव्यो यदि निधनादपरं फलम् । अथ तु निधननियमस्ततो हीषेव प्रयोक्तव्यमेकैव वृष्टिः प्रार्थयितव्या । एवमन्नाद्यकामस्वर्गकामयोरपि दर्शयितव्यम् । कुतः संशयः । केचित्तावद्भाष्यकारकृतेन वचनव्यक्तिद्वयप्रतिभानेन वर्णयन्ति किं हीषादिशब्दानां वृष्टिकामादिपदैः संबन्धोऽथ निधनपदेनेति । यद्यपि चोत्तरयोर्निधनमिति न श्रूयते तथाऽप्याकाङ्क्षावशेनानुषज्यमानं सर्वसंबन्धित्वेन कथ्यते । किं तावत्प्राप्तम्—&lt;/p&gt;</description>
    </item>
  </channel>
</rss>
