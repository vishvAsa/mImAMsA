+++
title = "+मूलम्"
unicode_script = "devanagari"
+++

[TODO: उम्बेकटीकाया ईषद्-व्यत्यस्तम् - कथम् इति विचारणीयम् । ]

धर्मे सामान्यतः सिद्धे प्रमाणं चोदनोच्यते ।  
स्वरूपादेस्ततः सिद्धिः स्वरूपं वेह सूत्र्यते ॥१॥  
द्वयमेकेन सूत्रेण श्रुत्यर्थाभ्यां निरूप्यते ।  
स्वरूपे ऽपि हि तस्योक्ते प्रमाणं कथ्यतेऽर्थतः ॥२॥  
किमाद्यपेत्तितैः पूर्णः समर्थः प्रत्ययो विधौ ।  
तेन प्रवर्तकं वाक्यं शास्त्रेऽस्मिन् चोदनोच्यते ॥३॥  
चोदनैव प्रमाणं चेत्येतद्धर्मेऽवधारितम् ।  
साकाङ्क्षमिति मन्वानो युक्तलेशं द्वयेऽस्पृशत् ॥४॥  
सम्भाव्यते प्रमाणत्वं शब्दस्यैवंविधेष्वपि ।  
इन्द्रियादेरसामर्थ्यं वक्ष्यमाणमदीदिशत् ॥५॥  
अत्यन्ताऽसत्यपि ज्ञानमर्थे शब्दः करोति हि ।  
तेनोत्सर्गे स्थिते तस्य दोषाभावात्प्रमाणता ॥६॥  
चोदनेत्यब्रवीच्चात्र शब्दमात्रविवक्षया ।  
न हि भूतादिविषयः कश्चिदस्ति विधायकः ॥७॥  
इन्द्रियादिव्युदासेन शब्दो पावन्न साध्यते ।  
तावच्च तद्विशेषस्य कुतो वाऽवसरो भवेत् ॥८॥  
निमित्तमात्रं वोच्येत प्रमाणं वेह लक्षणम् ।  
प्रमाणं त्वपि शब्दो वा ( १ ) तज्ज्ञानं वा निरूप्यते ॥९॥  
पदार्थस्तन्मतिर्वा स्याद्वाक्यार्थाधिगमोऽपि वा ।  
पूर्वेषान्तु प्रमाणत्वे फलत्व तस्य गम्यते ॥१०॥  
ज्ञानेलक्षणशब्दोऽयं यदि नाम प्रयुज्यते ।  
चोदनोक्तिस्तदा कार्यं तत्कार्यं चाऽपि लक्षयेत् ॥११॥  
निमित्तमात्रे शब्दे च प्रमाणे मुख्यवृत्तयोः ।  
सामानाधिकरण्यं स्याच्चोदनालक्षणत्वयोः ॥१२॥  
द्रव्यक्रियागुणादीनां धर्मत्वं स्थापयिष्यते ।  
तेषामैन्द्रियकत्वेऽपि न ताद्रूप्येण धर्मता ॥१३॥  
श्रेयःसाधनता ह्येषां नित्यं वेदात्प्रतीयते ।  
ताद्रूप्येण च धर्मत्वं तस्मान्नेन्द्रियगोचरः ॥१४॥  
प्रदर्ह्सनार्थमत्रोक्तमिन्द्रियं सूत्रकारवत् ।  
नान्यत्किं चेति वा च्छेदः सामान्यार्थःप्रयुज्यते ॥१५॥  
तदसामर्थ्यसिद्ध्यै च पुनरिन्द्रियकीर्तनम् ।  
किं चेति मध्यमच्छेदो हेतुप्रश्ने प्रयुज्यते ॥१६॥  
यद्यपि त्वनुमानस्याऽप्येवमादौ समर्थता ।  
विना सम्बन्धबोधेन न तु तस्योद्भवः क्वचित् ॥१७॥  
न सामान्यविशेषाभ्यां धर्मसम्बन्धदर्शनम् ।  
लिङ्गस्य कस्य चित्सिद्धं येन स्यादनुमानता ॥१८॥  
ननु शब्दो ऽपि सम्बन्धबोधान्नर्ते प्रवर्त्तते ।  
पदं तदू,न च तद्वाच्यो धर्मो, वाक्यार्थ एव सः ॥१९॥  
वाक्यस्याऽवाचकत्वं च पदार्थानां च हेतुता ।  
सम्बन्धस्याऽनपेक्षाणां ( १ ) वाक्यार्थे स्थापयिष्यते ॥२०॥  
नित्यत्वादेरसिद्धत्वादभ्युपेत्योच्यतेऽथ वा ।  
सुतरामप्रमाणत्वं वक्तृप्रामाण्यवर्जनात् ॥२१॥  
प्रमाणान्तरदृष्टं हि शब्दोऽर्थं प्रापयेत्सदा ।  
स्मृतिवच्च स्वयं तस्य प्रामाण्यं नोपपद्यते ॥२२॥  
नूनं तत्राऽनुभूतोऽसावित्याप्तोक्तिनिबन्धना ।  
बुद्धिः साक्षाददृष्टेऽपि युक्ताऽर्थे पुरुषोक्तितः ॥२३॥  
नात्मीयादन्यदीयाद्वा प्रत्यक्षादेर्विना क्वचित् ।  
वचसः सत्यता दृष्टा तथा स्याच्चोदनास्वपि ॥२४॥  
तेन सत्यपि विज्ञाने प्रतिभादेर्यथैव हि ।  
स्वातन्त्र्यान्न प्रमाणत्वं तथा वेदेऽपि दृश्यताम् ॥२५॥  
    


स्वर्गयागादिसम्बन्धविषया चोदना मृषा ।  
प्रत्यक्षाद्यगतार्थत्वादीदृग्बुद्धादिवाक्यवत् ॥२६॥  
यद्वाऽऽप्तेनाऽप्रणीतत्वाद्बालोन्मत्तादिवाक्यवत् ।  
व्योमादिवच्च नित्यत्वात्प्रामाण्यस्य निराकृतिः ॥२७॥  
यदि वा पुरुषाधीनप्रामाण्याः सर्वचोदनाः ।  
स्वस्तो वा न प्रमाणं स्युर्वाक्यत्वात्पुरुषोक्तिवत् ॥२८॥  
प्रामाण्यं वा नरापेक्षं सर्वशब्देषु गम्यताम् ।  
शब्दैः सम्बध्यमानत्वादप्रामाण्यं यथैव हि ॥२९॥  
न स्याद्वक्तृगुणानां चेद्वचःप्रामाण्यहेतुता ।  
तद्दोषैरप्रमाणत्वं किमित्यस्य भविष्यति ॥३०॥  
एवं स्थिते तु वेदस्य सति वाऽसति वा नरे ।  
प्रामाण्यं दुर्लभं मत्वा नन्वित्येतदचूचुदत् ॥३१॥  
तत्र विप्रतिषिद्धत्वं बुद्धवाक्येऽपि युज्यते ।  
ततोऽपि प्रत्ययोत्पत्तेस्तस्माज्जात्युत्तरं त्विदम् ॥३२॥  
सर्वविज्ञानविषयमिदं तावत्प्रतीक्ष्यताम् ।  
प्रमाणत्वाऽप्रमाणत्वे स्वतः किं परतोऽथ वा ॥३३॥  
स्वतोऽसतामसाध्यत्वात्के चिदाहुर्द्वयं स्वतः ।  
अपरे कारणोत्पन्नगुणदोषाऽवधारणात् ॥३४॥  
स्वतस्तावद्द्वयं नास्ति विरोधात्, परतो न च ।  
निःस्वभावत्वमेवं हि ज्ञानरूपे प्रसज्यते ॥३५॥  
कथं ह्यन्याऽनपेक्षस्य विपरीतात्मसम्भवः ।  
किमात्मकं भवेत्तच्च स्वभावद्वयवर्जितम् ॥३६॥  
विज्ञानव्यक्तिभेदेन भवेच्चेदविरुद्धता ।  
तथाप्यन्याऽनपेक्षत्वे किं क्केति न निरूप्यते ॥३७॥  
‘ तस्मात्स्वाभाविकं तेषामप्रमाणत्वमिष्यताम् ।  
प्रामाण्यञ्च परापेक्ष, ‘ मत्र न्यायो ऽभिधीयते ॥३८॥  
अप्रामाण्यमवस्तुत्वान्न स्यात्कारणदोषतः ।  
वस्तुत्वात्तु गुणैस्तेषां प्रामाण्यमुपजन्यते ’ ॥३९॥  
प्रामाण्यं हि यदोत्सर्गात्तदभावोऽथ कृत्त्रिमः ।  
तदा स्वप्नादिबोधेऽपि प्रामाण्यं केन वार्यते ॥४०॥  
मत्पक्षे कारणाभावात्प्रामाण्यं नोपजायते ।  
हेतुमत्त्वप्रसङ्गो ऽतो न भविष्यत्यवस्तुनः ॥४१॥  
इन्द्रियादिगुणाश्चास्य कारणं तदसद् द्विधा ।  
दुष्टत्वादिन्द्रियादीनामभावेऽन्यतमस्य वा ॥४२॥  
अत एव च वो भ्रान्तिर्दोषैर्मिथ्यात्वधीरिति ।  
तद्व्याप्तेस्तु गुणाभावस्तत्कृता ह्यप्रमाणता ॥४३॥  
तस्मात्कारणशुद्धत्वं ज्ञानप्रामाण्यकारणम् ।  
स्वभावतोऽप्रमाणत्वं तदभावेन लक्ष्यते ॥४४॥  
अन्वयव्यतिरेकाभ्यामप्रामाण्यं न दोषतः ।  
नाऽज्ञाने दृश्यते ह्येतत्कारणाभावहेतुके ॥४५॥  
ततश्च पुरुषाभावात्सति वा शुद्ध्यसम्भवात् ।  
निर्मूलत्वात्प्रमाणत्वं चोदनायां न युज्यते ॥४६॥  
स्वतः सर्वप्रमाणानां प्रामाण्यमिति गम्यताम् ।  
न हि स्वतोऽसति शक्तिः कर्तुमन्येन शक्यते ॥४७॥  
आत्मलाभे च भावानां कारणापेक्षता भवेत् ।  
लब्धात्मनां स्वकार्येषु प्रवृत्तिः स्वयमेव तु ॥४८॥  
‘ जाते ऽपि यदि विज्ञाने तव नार्थो ऽवधार्यते ।  
यावत्कारणशुद्धत्वं न प्रमाणान्तराद्भवेत् ॥४९॥  
तत्र ज्ञानान्तरोत्पादः प्रतीक्ष्यः कारणान्तरात् ।  
यावद्धि न परिच्छिन्ना शुद्धिस्तावदसत्समा ॥५०॥  
    


तस्यापि कारणे शुद्धे तज्ज्ञाने स्यात्प्रमाणता ।  
तस्याप्येवमितीच्छॅंश्च न क्वचिद्व्यवतिष्ठते ॥५१॥  
यदा स्वतः प्रमाणत्वं तदान्यन्नैव गृह्यते ।  
निवर्त्तते हि मिथ्यात्वं दोषाज्ञानादयत्नतः ॥५२॥  
तस्माद्बोधात्मकत्वेन प्राप्ता बुद्धेः प्रमाणता ।  
अर्थान्यथात्वहेतूत्थदोषज्ञानादपोद्यते ॥५३॥  
अप्रामाण्यं त्रिधा भिन्न मिथ्यात्वाऽज्ञानसंशयैः ।  
वस्तुत्वाद् द्विविधस्यात्र सम्भवो दुष्टकारणात् ॥५४॥  
अविज्ञाने तु दोषाणां व्यापारो नैव कल्प्यते ।  
कारणाभावतस्त्वेव तत्सिद्धं नस्त्वदुक्तिवत् ॥५५॥  
दोषतश्चाऽप्रमाणत्वे स्वतःप्रामाण्यवादिनाम् ।  
गुणज्ञानाऽनवस्थावन्न दोषेषु प्रसज्यते ॥५६॥  
साक्षाद्विपर्ययज्ञानाल्लघ्व्येव त्वप्रमाणता ।  
पूर्वाऽबाधेन नोत्पत्तिरुत्तरस्य हि सिध्यति ॥५७॥  
दुष्टकारणबोधे तु सिद्धेऽपि विषयान्तरे ।  
अर्थात्तुल्यार्थतां प्राप्य बाधो गोदोहनादिवत् ॥५८॥  
तत्र दोषान्तरज्ञानं बाधधीर्वा परा न चेत् ।  
तदुद्भूतौ द्वितीयस्य मिथ्यात्वादाद्यमानता ॥५९॥  
स्वत एव हि तत्रापि दोषाऽज्ञानात्प्रमाणता ।  
दोषज्ञाने त्वनुत्पन्ने न शङ्क्या निष्प्रमाणता ( १ ) ॥६०॥  
एवं त्रिचतुरज्ञानजन्मनो नाधिका मतिः ।  
प्रार्थ्यते तावतैवैकं ( १ ) स्वतः प्रामाण्यमश्नुते ॥६१॥  
शब्दे दोषोद्भवस्तविद्वक्त्रधीन इति स्थितिः ।  
तदभावः क्वचित्तावदू गुणवद्वक्तृकत्वतः ॥६२॥  
तद्गुणैरपकृष्टानां शब्दे सङ्क्रान्त्यसम्भवात् ।  
यद्वा वक्तुरभावेन न स्युर्दोषा निराश्रयाः ॥६३॥  
पौरुषेये द्वयं दृष्टं दोषाभावो गुणास्तथा ।  
प्रामाण्यं तत्र गुणतो नैव स्यादित्युदाहृतम् ॥६४॥  
तस्माद् गुणेभ्यो दोषाणामभावस्तदभावतः ।  
अप्रामाण्यद्वयासत्त्वं ( १ ) तेनोत्सर्गोऽनपोदितः ॥६५॥  
प्रत्ययोत्पत्तिहेतुत्वात्प्रामाण्यं नापनीयते ।  
दोषाभावो गुणेभ्यश्चेन्ननु सैवाऽस्थितिर्भवेत् ॥६६॥  
तदा न ब्याप्रियन्ते हि ज्ञानमानतया गुणाः ।  
दोषाभावे तु विज्ञेये सत्तामात्रोपकारिणः ॥६७॥  
तत्राऽपवादनिर्मुक्तिर्वक्त्रभावाल्लघीयसी ।  
वेदे तेनाऽप्रमाणत्वं नाशङ्कामपि गच्छति ॥६८॥  
अतो वक्त्रनधीनत्वात्प्रामाण्ये तदुपासनम् ।  
न युक्तमप्रमाणत्वे कल्प्ये तत्प्रार्थना ( १ ) भवेत् ॥६९॥  
ततश्चाप्ताऽप्रणीतत्वं न दोषायात्र जायते ।  
प्रयोगाणां तु सर्वेषां वक्ष्यामः प्रतिसाधनम् ॥७०॥  
पौरुषेये तु वचने प्रमाणान्तरमूलता ।  
तदभावे हि तदू दुष्येदितरन्न कदा चन ॥७१॥  
तेनेतरैः प्रमाणैर्या चोदनानामसङ्गतिः ।  
तयैव स्यात्प्रमाणत्वमनुवादत्वमन्यथा ॥७२॥  
अन्यस्यापि प्रमाणत्वे सङ्गतिर्नैव कारणम् ।  
तुल्यार्थानां विकल्प्यत्वादेकं तत्र हि बोधकम् ॥७३॥  
यत्रापि स्यात्परिच्छेदः प्रमाणैरुत्तरैः पुनः ।  
नूनं तत्रापि पूर्वेण सोऽर्थो नाऽवधृतस्तथा ॥७४॥  
सङ्गत्या यदि चेष्येत पूर्वपूर्वप्रमाणता ।  
\[ प्रमाणान्तरमिच्छन्तो न व्यवस्थां लभेमहि ॥७५॥  
    


कस्य चित्तु यदीष्येत स्वत एव प्रमाणता । \] ( १ )  
प्रथमस्य तथाभावे प्रद्वेषः किन्निबन्धनः ॥७६॥  
श्रोत्रधीश्चाप्रमाणं स्यादितराभिरसङ्गतेः ।  
स्याच्चेत्तज्जनितेनैव ज्ञानेनान्येन सङ्गतिः ॥७७॥  
वेदेऽपि शतकृत्वः स्याद्बुद्धिरुच्चारणाऽनुगा ।  
साधनान्तरजन्या तु बुद्धिर्नास्ति द्वयोरपि ॥७८॥  
यथा त्वेकोन्द्रियाधीनज्ञानान्तरनिबन्धना ।  
सङ्गतिः कारणं प्राप्य तथा वेदेऽपि कल्प्यताम् ॥७९॥  
तस्माद् दृढं यदुत्पन्नं नापि संवादमृच्छति ।  
ज्ञानान्तरेण, विज्ञानं तत्प्रमाणं प्रतीयताम् ॥८०॥  
न चाऽनुमानतः साध्या शब्दादीनां प्रमाणता ।  
सर्वस्यैव हि मा प्रापत्प्रमाणान्तरसाध्यता ॥८१॥  
ननु प्रमाणमित्येवं प्रत्यत्तादि न गृह्यते ।  
न चेत्थमगृहीतेन व्यवहारोऽवकल्पते ॥८२॥  
प्रमाणं ग्रहणात्पूर्वं स्वरूपेणैव संस्थितम् ।  
निरपेक्षं स्वकार्येशहु गुह्यते प्रत्ययान्तरैः ॥८३॥  
तेनास्य ज्ञानमानत्वं ( १ ) प्रामाण्ये नोपयुज्यते ।  
विषयानुभवो ह्यत्र पूर्वस्मादेव लभ्यते ॥८४॥  
अप्रमाणं पुनः स्वार्थग्राहकं स्यात्स्वरूपतः ।  
निवृत्तिस्तस्य मिथ्यात्वे नागृहीते परैर्भवेत् ॥८५॥  
न ह्यर्थस्याऽतथाभावः पूर्वेणातस्तथात्ववत् ।  
तत्राप्यर्थाऽन्यथाभावे धीर्यद्वा दुष्टकारणे ॥८६॥  
तावतैव च मिथ्यात्वं गृह्यते नान्यहेतुकम् ।  
उत्पत्त्यवस्थं चैवेदं प्रमाणमिति गीयते ॥८७॥  
अतो यत्रापि मिथ्यात्वं परेभ्यः प्रतिपाद्यते ।  
तत्राप्येतद् द्वयं वाच्यं न तु साधर्म्यमात्रकम् ॥८८॥  
चोदनार्थाऽन्यथाभावं कुर्वतश्चाऽनुमानतः ।  
तज्ज्ञानेनैव यो बाधः स कथं विनिवार्यते ॥८९॥  
तन्मिथ्यात्वादबाधश्चेत्, प्राप्तमन्योन्यसंश्रयम् ।  
नानुमानादतोऽन्यद्धि बाधकं किं चिदस्ति ते ॥९०॥  
न चान्यैरग्रहेऽर्थस्य स्यादभावो रसादिवत् ।  
तेषां जिह्वादिभिर्यस्मान्नियमो ग्रहणेऽस्ति हि ॥९१॥  
तद्दियैवाऽर्थबोधश्चेत्तादृग्धर्मे भविष्यति ।  
ममाऽसिद्धमिदं किं तु वेदाज्जातेऽवबोधने ॥९२॥  
वक्तुं न द्वेषमात्रेण युज्यते सत्यवादिना ( १ ) ।  
द्वेषादसम्मतत्वाद्वा न च स्यादप्रमाणता ॥९३॥  
न चात्मेच्छाऽभ्यनुज्ञाभ्यां प्रामाण्यमवकल्पते ।  
अग्निदाहादिदुःखस्य न ह्यप्रत्यक्षतेष्यते ॥९४॥  
न चाभिलापिकं ज्ञानं प्रामाण्येनावधार्यते ( २ ) ।  
‘ तस्मादालोकवद्वेदे सर्वसाधारणे सति ॥९५॥  
नैवं विप्रतिपत्तव्यं ’ बौद्धादेर्वक्ष्यतेऽन्तरम् ।  
पुरुषाऽशक्तितस्तत्र सापवादत्वसम्भवः ॥९६॥  
वेदस्याऽ पौरुषेयत्वे सिद्धात्वेवं प्रमाणता ।  
‘ कर्तृमत्त्वे ( ३ ) तु वेदस्य सम्यड्मिथ्यात्ववादिभि ॥९७॥  
कर्ता गुणाश्च दोषाश्च महाजनपरिग्रहः ।  
एवमादि विना युक्त्या कल्प्यं मीमांसकैः पुनः ॥९८॥  
इदानीमिव सर्वत्र दृष्टान्नाऽधिकमिष्यते ।  
एवम्भूतस्य वेदस्य ज्ञानोत्पत्तिं प्रकुर्वतः ॥९९॥  
स्वरूपविपरीतत्वसंशयौ भाष्यवारितौ ।  
निवारयिष्यते चापि दुष्टकारणकल्पना ॥१००॥  
    


पुरुषाभावतस्तेन तद्द्वारेणाऽप्यशङ्कितौ ।  
तथा सत्यतथाभावो बुद्ध्यनुत्पत्तिमाश्रितः ॥१०१॥  
तत्र विप्रतिषिद्धत्वं व्रवीतीत्येवमादिना ।  
यथादृष्टार्थवादित्वं तच्चेत्प्रत्ययितादिति ॥१०२॥  
इन्द्रियेति तु मूलं चेदस्यास्तीत्येवमव्रतीत् ( १ ) ।  
द्रष्ट्टत्वसत्यवादित्वे तच्चेत्प्रत्ययितादिति ॥१०३॥  
दृश्यमानार्थवादित्वे स्यादनाप्तोक्तिसत्यता ।  
एवं त्वेकाङ्गवैकल्यात्प्रत्युदाहरणस्थितिः ॥१०४॥  
एकैकाभावमात्रे स्यादाप्तत्वैन्द्रियकत्वयोः ।  
‘ अप्रत्ययितपक्षे स्यादैन्द्रियस्याप्यसत्यता ॥१०५॥  
अनिन्द्रियत्वपच्चे वाऽसत्परत्ययितभाषितम् ।  
व्याहतग्रन्थतैव स्यात्, तस्मात्पूर्वेण सत्यता ॥१०६॥  
परेण मूलसद्भाव इन्द्रियेण तु दर्शितः ।  
अप्रामाण्यनिवृत्त्यर्थं दोषाभावोपवर्णनम् ॥१०७॥  
गुणात्प्रामाण्यमित्येवं तत्पूर्वं सुनिराकृतम् ।  
पूर्वत्र प्रतिषिद्धत्वान्नैतत्प्रामाण्यकारणम् ॥१०८॥  
‘ समुच्चयार्थो वाशब्दः पूर्वस्मि’न्नुत्तरत्र च ।  
विकल्पेनोभयोराह प्रत्युदाहरणे पृथक् ॥१०९॥  
शक्येऽप्यसत्ये मिथ्यात्वं दृष्टं, सत्येऽप्यशक्तिके ।  
नानेन वचनेनेह सर्वज्ञनिराक्रिया ॥११०॥  
वचनादृत इत्येवमपवादो हि संश्रितः ॥  
यदि षड्भिः प्रमाणैः स्यात्सर्वज्ञः केन वार्यते ॥१११॥  
एकेन तु प्रमाणेन सर्वज्ञो येन कल्प्यते ।  
नूनं स चक्षुषा सर्वान् रसादीन्प्रतिपद्यते ॥११२॥  
यज्जातीयैः प्रमाणैस्तु यज्जातीयाऽर्थदर्शनम् ।  
भवेदिदानीं लोकस्य तथा कालान्तरेऽप्यभूत् ॥११३॥  
यत्राप्यतिशयो दृष्टः स स्वार्थाऽनतिलङ्घनात् ।  
दूरसूक्ष्मादिदृष्टौ स्यान्न रूपे श्रोत्रवृत्तिता ॥११४॥  
‘ भविष्यति न दृष्टं च प्रत्यक्षस्य मनागपि ।  
सामर्थ्यं नानुमानादेर्लिङ्गादिरहितं क्कचित् ॥११५॥  
सर्वज्ञकल्पनान्यैस्तु ( १ ) वेदे चाऽपौरुषेयता ।  
तुल्यता कल्पिता येन तेनेदं सम्प्रधार्यताम् ॥११६॥  
सर्वज्ञो दृश्यते तावन्नेदानीमस्मदादिभिः ।  
निराकरणवच्छक्त्या न चासीदिति कल्पना ॥११७॥  
न चागमेन सर्वज्ञस्तदीयेऽन्योन्यसंश्रयात् ।  
नरान्तरप्रणितस्य प्रामाण्यं गम्यते कथम् ॥११८॥  
न चाप्येवम्परी नित्यः शक्यो लब्धुमिहागमः ।  
नित्यश्चेदर्थवादत्वं तत्परे ( १ ) स्यादनित्यता ॥११९॥  
आगमस्य च नित्यत्वे सिद्धे तत्कल्पना वृथा ।  
यतस्तं प्रतिपद्यन्ते धर्ममेव ततो नराः ॥१२०॥  
योऽपीन्द्रियार्थसम्बन्धविषये सत्यवादिताम् ।  
दृष्ट्वा तद्बचनत्वेन श्रद्धेयेऽर्थेऽपि कल्पयेत् ॥१२१॥  
तेनापि पारतन्त्र्येण बाधिता स्यात् प्रमाणता ।  
प्रामाण्यं चेत्स्वयं तस्य काऽपेक्षाऽन्येन्द्रियादिषु ॥१२२॥  
यथैवात्रेन्द्रियादिभ्यः परिच्छेदात्प्रमाणता ।  
श्रद्धेयेऽपि तथैव स्यान्न स्वातन्त्र्येण लभ्यते ॥१२३॥  
यथा च तेषां सत्यत्वं सिध्यत्येतेन हेतुना ।  
तथाऽन्याऽनवबुद्धार्थप्रामाण्याऽभावसाधनम् ॥१२४॥  
अश्रद्धेयार्थसत्यत्वं श्रद्धेये चाऽप्यसत्यता ।  
पूर्वज्ञानानुवादित्वं दृष्टान्तवदिहेष्यताम् ॥१२५॥  
    



अपि चालौकिकार्थत्वे सति पुंवाक्यहेतुकम् ।  
मिथ्यात्वं वेदवाक्यनां स्यादन्योन्यसपक्षता ॥१२६॥  
धर्माऽधर्मातिरिक्तार्थेऽप्रामाण्यञ्च प्रसज्यते ।  
साङ्ख्यादिषु च जीवत्सु दृष्टान्तोदुर्लभोऽस्य च ॥१२७॥  
अलौकिकार्थवाचित्वं नृवाक्यत्वं सतीति च ।  
परस्परमपेक्ष्यैव बौद्धादेः स्यान्मृषार्थता ॥१२८॥  
वदेदेवं च यो नाम वादी प्रथमसङ्गतः ।  
तस्यापि हेतुः स्यादेष भवन्तं प्रत्यसंशयम् ॥१२९॥  
बुद्धादीनामसार्वज्ञ्यमिति सत्यं वचो मम ।  
मदुक्तत्वाद्यथैवाग्निरुष्णो भास्वर इत्यपि ॥१३०॥  
प्रत्यक्षं च मदुक्तत्वं त्वया साध्या तदुक्तता ।  
तेन हेतुर्मदीयः स्यात्सन्दिग्धाऽसिद्धता तव ॥१३१॥  
प्रत्यक्षाद्यविसंवादि प्रमेयत्वादि यस्य च ।  
सद्भाववारणे शक्तं को नु तं कल्पयिष्यति ॥१३२॥  
न चापि स्मृत्यविच्छेदात्सर्वज्ञः परिकल्प्यते ।  
विगानाच्छिन्नमूलत्वात्कैश्चिदेव परिग्रहात ॥१३३॥  
सर्वज्ञोऽसाविति ह्येव तत्काले तु बुभुत्सुभिः ।  
तज्ज्ञानज्ञेयविज्ञाननरहितैर्गम्यते कथम् ॥१३४॥  
कल्पनीयाश्च सर्वज्ञा भवेयुर्बहवस्तव ।  
य एव स्यादसर्वज्ञः स सर्वज्ञं न बुध्यते ॥१३५॥  
सर्वज्ञोऽनवबुद्धश्च येनैव स्यान्न तं प्रति ।  
तद्वाक्यानां प्रमाणत्वं मूलाज्ञाने ऽन्यवाक्यवत् ॥१३६॥  
रागादिरहिते चास्मिन् निर्व्यापारे ( १ ) व्यवस्थिते ।  
देशनाऽन्यप्रणीतैव स्यादृते प्रत्यवेक्षणात् ॥१३७॥  
‘ सान्निध्यमात्रतस्तस्य पुंसश्चिन्तामणेरिव ।  
निःसरन्ति यथाकामं कुड्य़ादिभ्योऽपि देशनाः ॥१३८॥  
एवमाद्युच्यमानन्तु श्रद्धधानस्य शोभते ’ ।  
‘ कुड्यादिनिः सृतत्वाच्च नाश्वासोदेशनासु नः ॥१३९॥  
किन्नु बुद्धप्रणीताः स्युः किमु कैश्चिद् दुरात्मभिः ।  
अदृश्यैर्विप्रलम्भार्थं पिशाचादिभिरीरिताः ’ ॥१४०॥  
एवं यैः केवलं ज्ञानमिन्द्रियाद्यनपेत्तिणः ।  
सूक्ष्माऽतीतादिविषयं जीवस्य परिकल्पितम् ॥१४१॥  
नर्ते तदागमात्सिध्येन्न च तेनागमो विना ।  
दृष्टान्तोऽपि न तस्यान्यो नृषु कश्चित्प्रवर्तते ॥१४२॥  
नित्यागमावबोधोऽपि प्रत्याख्येयोऽनया दिशा ।  
न हि तत्रापि विस्रम्भो दृष्टोऽनेन कृतोऽथ वा ॥१४३॥  
सर्वदा चापि पुरुषाः प्रायेणाऽनृतवादिनः ।  
यथाऽद्यत्वे न विस्रम्भस्तथाऽतीतार्थकीर्तने ( १ ) ॥१४४॥  
स्वप्नादिज्ञानवच्चापि प्रत्ययोऽस्यागमार्थयोः ।  
भवेदिति सशङ्कानां प्रामाण्यं गम्यते कथम् ॥१४५॥  
पुरुषातिशयश्चेष्टः सैव चाऽऽगमनित्यता ।  
कल्पितं स्मरणं चास्य जन्मान्तरनिबन्धनम् ॥१४६॥  
ग्राह्यत्वे चागमस्यैवं द्वेषोऽर्थग्रहणे वृथा ।  
यो ह्यनुच्चारितं शब्दं गृह्णात्यर्थेऽस्य का कथा ॥१४७॥  
पुमांस्तावत्स्वतन्त्रः स्यादर्थग्रहणवादिनाम् ।  
आगमप्रतिभाने ( २ ) तु पारतन्त्र्यं द्वयोरपि ॥१४८॥  
अनेकपुरुषस्थत्वादेकत्रैव च जन्मनि ।  
ग्रहणस्मरणाद्वेदे न स्वातन्त्र्यं विहन्यते ॥१४९॥  
अन्यथाकरणे चास्य बहुभ्यः स्यान्निवारणम् ।  
एकस्य प्रतिभानं तु कृतकान्न विशिष्यते ॥१५०॥  
    



अतश्च सम्प्रदाये च नैकः पुरुष इष्यते ।  
बहुतः परतन्त्राः स्युः सर्वे ह्यद्यत्ववन्नराः ॥१५१॥  
एवं च कल्पयन्त्यन्ये यावदागमासिद्धये ।  
तावन्न कल्पयत्येतत् समत्वं जैमिनेः ( १ ) परैः ॥१५२॥  
न हि दृष्टाधिकं किञ्चित्प्रामाण्ये तेन कल्प्यते ।  
अप्रामाण्यनिमित्तेषु परस्याऽदृष्टकल्पना ॥१५३॥  
दृष्टप्रामाण्यबाधश्च नास्तिकस्य प्रसज्यते ।  
उत्पन्ने सति विज्ञाने बलाद्वाधप्रकल्पना ॥१५४॥  
साधिते पुरुषाभावे निर्दोषज्ञानजन्मनः ।  
प्रत्यक्षान्नास्तिकैर्वाच्यो विशेषश्चोदनाधियः ॥१५५॥  
उपदेशोऽन्यथा न स्यादतीन्द्रियनिबन्धनः ।  
तस्य कर्त्रा न चेदू दृष्टः सोऽर्थ इत्यर्थकल्पना ॥१५६॥  
‘ यद्वाऽनुमानमेवेदमुपदेशित्वमुच्यते ।  
दृष्टार्थपूर्वताव्याप्तं व्यतिरेकोऽस्य नन्विति ॥१५७॥  
अन्यथाऽप्युपपन्नत्वं व्यामोहादिति कथ्यते ।  
लिङ्गस्य व्यभिचारो वा बालवाक्ये निदर्शनात् ( १ ) ॥१५८॥  
‘ वेदाज् ज्ञात्वोपदिष्टं चेदित्येवं सिद्धसाधनम् ।  
वेदादपीत्यनेनोक्तं ’ मन्वादेश्चैतदिष्यते ॥१५९॥  
अन्यथा संविदानोऽपि विवक्षत्यन्यथा यतः ।  
तस्मादेकान्ततोनास्ति पुंवाक्यात्तद्धियां गतिः ॥१६०॥  
भ्रान्तस्याऽन्यविवक्षायामन्यद्वाक्यं च दृश्यते ।  
यथाविवत्तमप्येतत्तस्मान्नैव प्रवर्तते ॥१६१॥  
वक्तृधीराप्तवाक्येषु गम्यतेऽन्यत्र विप्लुतिः ।  
तेनोत्सर्गापवादाभ्यां वचसः शक्तिरुच्यते ॥१६२॥  
पदार्थरचनाऽयत्तो वाक्यार्थप्रत्ययोद्भवः ।  
विवक्षापूर्वविज्ञानवशाच्च रचनाकृतिः ॥१६३॥  
विवक्षान्तरयुक्ता हि कुर्वाणा रचनान्तरम् ।  
आवापोद्वाप ( १ ) भेदेन दृश्यन्तेऽर्थेषु मानवाः ॥१६४॥  
तेनाऽर्थप्रत्ययोत्पादे श्रोतुर्जातेऽपि वाक्यतः ।  
ज्ञातो नूनमनेनेति वक्तुर्ज्ञाने मतिर्भवेत् ॥१६५॥  
आसोक्तकारिणं कं चिदनुयुङ्क्ते नरं यदा ।  
तदा च निर्दिशत्याप्तं स जानात्येतदित्यसौ ॥१६६॥  
तज्ज्ञानान्तरितत्वाच्च शब्दास्तावदुदासते ।  
प्रामाण्यस्थापनं तु स्याद्वक्तृधीहेतुसम्भवात् ॥१६७॥  
अर्थे पूर्वप्रतीतेऽपि निश्चयो हि तदाश्रयः ।  
तेनार्थज्ञानगम्यापि प्रामाण्ये सैव पूर्वभाक् ॥१६८॥  
अतोऽत्र पुन्निमित्तत्वादुपपन्ना मृषार्थता ।  
न तु स्यात्तत्स्वभावत्वं वेदे वक्तुरभावतः ॥१६९॥  
तद्बुद्ध्यन्तरयो नास्तीत्यर्थोऽर्थैश्च प्रतीयते ।  
अतो न ज्ञानपूर्वत्वमपेक्ष्यं, नोऽयथार्थता ॥१७०॥  
अप्रमाणत्वसिद्धौ वा दृष्टान्तो य उदाहृतः ।  
बुद्धादिवचनं , तस्य साध्येनासङ्गतोच्यते ॥१७१॥  
तेषामपि हि यत्कार्यं पूर्वत्र प्रतिपादितम् ।  
तत्र सम्यक्त्वमर्थे तु व्यापारो नैव विद्यते ॥१७२॥  
स्वव्यापारातिरिक्तेऽर्थे वेदस्यापि मृषार्थता ।  
पूर्वपक्षार्थवत्त्वेन प्रसक्ता सिद्धसाध्यता ॥१७३॥  
‘ अज्ञात्वैवमभिप्रायं कृतकाऽकृतकत्वयोः ।  
सत्यमिथ्यात्वहेतूक्तिमात्रज्ञानात्परोऽब्रवीत् ॥१७४॥  
ननु सामान्यतो दृष्टं ’ ‘ नान्यत्वादित्यदूषणम् ।  
एतस्मादेव दृष्टान्तो न हि पक्षे सपक्षतां ॥१७५॥  
    



‘ अभ्युपेत्यार्थविषयं वाक्यव्यापारमुच्यते ॥१७६॥  
यदि स्यादू व्यवधानेऽपि वाक्यार्थापेक्षयाऽनृतम् ।  
दृष्टान्तो नृवचोऽत्रापि हेतुः साधारणो भवेत् ॥१७७॥  
सत्येष्वपि हि दृष्टैव पौरुषयेषु वाक्यता ’ ।  
अतीन्द्रियेऽपि किञ्ञ्चिद्धि सत्यं दृष्टं यदृच्छया ॥१७८॥  
‘ नान्यत्वादिति चानेन परोक्तादन्यतोच्यते ।  
अन्यो ह्येष तदाभासो ’ विपक्षं वान्यमब्रवीत् ॥१७९॥  
यद्वऽन्यस्माद्विसंवादान्मिथ्यात्वं तत्र न त्विह ।  
विषयस्यापि चान्यत्वा ( १ ) त्साधनासङ्गतैव सा ॥१८०॥  
न ह्यन्यस्येति नैकस्मिन्मृषार्थेऽन्यमृषार्थता ।  
विवक्षाया मृषार्थत्वे न च वाक्ये मृषार्थता ॥१८१॥  
श्यामत्वे पुंस्त्ववच्चैतत्साधारण्ये निदर्शनम् ।  
परोक्तेर्वापि दुष्टत्वाद्विकल्पसममुच्यते ( १ ) ॥१८२॥  
यद्वा प्रमाणमेवेदं सम्यत्त्केऽन्यत्वमुच्यते ।  
विरुद्धाऽव्याभिचारित्वं बाधो वाऽप्यनुमानतः ॥१८३॥  
चोदनाजनिता बुद्धिः प्रमाणं दोषवर्जितैः ।  
कारणैर्जन्यमानत्वाल्लिङ्गाप्तोक्त्यक्षबुद्धिवत् ॥१८४॥  
तथाऽनाप्तप्रणीतोक्तिजन्यत्वाद्वाधवर्जनात् ।  
देशकालादिभेदेन चाप्तोक्तिप्रत्ययो यथा ॥१८५॥  
अकर्तृकत्व ( २ ) सिह्व्या च हेतुत्वं साधयिष्यते ।  
एवमाद्यवबुध्यायं नान्यत्वादित्यवोचत ॥१८६॥  
प्रत्यक्षस्त्विति दार्ढ्यं वा प्राथम्यं वापि लक्षयेत् ।  
स्वरूपतः प्रमाणत्वं मिथ्यात्वं पररूपतः ॥१८७॥  
ज्ञानाभावश्च मिथ्यात्वं द्वयस्याऽसम्भवाद्यदि ।  
प्रत्यक्षं तत्परेषां च सिद्धमस्याऽनुमानतः ॥१८८॥  
यथा च तव मिथ्यात्वं साधनं साधयेदिदम् ।  
तथा च बाधकाधीनं मिथ्यात्वमपि साधयेत् ॥१८९॥  
धर्म इत्युपसंहार्ये यच्छ्रेयस्करभाषणम् ।  
तद्धर्मपदवाच्यार्थनिरूपणविवक्षपा ॥१९०॥  
श्रेयो हि पुरुषप्रीतिः सा द्रव्यगुणकर्मभिः ।  
चोदनालक्षणैः साध्या तस्मात्तेष्वेव धर्मता ॥१९१॥  
अन्यत् साध्यमदृष्ट्वैव यागादीननुतिष्ठतः ।  
धार्मिकत्वसमाख्यानं तद्योगादिति गम्यते ॥१९२॥  
‘ पश्वादीनि च धर्मस्य फलानीति व्यवस्थितम् ।  
चित्रागोदोहनादीनां तान्युक्तानि फलानि च ॥१९३॥  
तस्मात्तेष्वेव धर्मत्वं ’ ( १ ) धर्माणीति च दर्शनात् ।  
लिङ्गसङ्ख्याविनिर्मुक्तो धर्मशब्दो निदर्शनम् ॥१९४॥  
‘ अन्तःकरणवृत्तौ वा वासनायां च चेतसः ।  
पुद्गलेषु च पुण्येषु नृगुणे ( १ ) ऽपूर्वजन्मनि ॥१९५॥  
प्रयोगो धर्मशब्दस्य न दृष्टो ’ ‘ न च साधनम् ।  
पुरुषार्थस्य ते ज्ञातुं शक्यन्ते चोदनादिभिः ’ ॥१९६॥  
न च वत्स्वन्तरं शक्यमपूर्वं स्वर्गयागयोः ।  
ज्ञातुं साधनभूतं वा साध्यं वा नाप्यतोऽन्यथा ॥१९७॥  
श्रुतसाधनसाध्यत्वत्यागेनाऽश्रुतकल्पना ।  
प्रसज्येतास्य ताद्रूप्ये व्यतिरेके त्वरूपता ॥१९८॥  
तस्मात्फले प्रवृत्तस्य यागादेः शक्तिमात्रकम् ।  
उत्पत्तौ वापि पश्वादेरपूर्वं न ततः पृथक् ॥१९९॥  
शक्तयः सर्वभावानां भावशब्दैर्विशेषतः ( १ ) ।  
नोपाख्यायन्त इत्येवं नापूर्वे धर्मशब्दता ॥२००॥  
    



पुरस्ताच्चोदनाशब्दो विधावेव व्यवस्थितः ।  
न च तल्लक्षणा हिंसा प्रत्युदाहरणं कथम् ॥२०१॥  
चोदनालक्षणो यश्च श्येनादिरिह गम्यते ।  
निषेधाभावतस्तस्य कथं ब्रूयादनर्थताम् ॥२०२॥  
यद्यपि स्याद्विधिस्पृष्टे निषेधो नैव तादृशः ।  
विज्ञायते ह्यनर्थत्वं षोडशिग्रहणादिवत् ॥२०३॥  
चोदनालक्षणत्वोक्त्या निषिद्धत्वं विरुध्यते ( १ ) ।  
श्येनादावुपदिष्टे च हिंसा ह्रीति न युज्यते ॥२०४॥  
हिंसा हि फलमेतेषां भिन्ना तेभ्यः स्वरूपतः ।  
सा हि प्राणवियोगात्मा श्येनस्तत्राऽसिवत्पृथक् ॥२०५॥  
उपदेशाभिधानं च नाऽविधेयेऽवकल्पते ।  
श्येनादेरविधाने च कस्यान्यस्य विधेयता ॥२०६॥  
‘ सर्वत्रावस्थितो ( १ ) न्यायो भावनांशद्वये विधिः ।  
स बाध्येते’ह ये चामी ज्योतिष्टोमादयो मताः ॥२०७॥  
धर्मत्वेन न तेऽपि स्युर्हिंसासाधनका हि ते ।  
न चाविधीयमानस्य फलतत्साधनाङ्गता ॥२०८॥  
साधनत्वेन ( १ ) विहितं न चाऽविहितमुच्यते ।  
साध्यत्वेन विधानन्तु नैवेष्टं लोकवेदयोः ॥२०९॥  
तेनैवमर्थशब्दस्य प्रयोजनमिहोच्यते ।  
प्रवृत्तौ वा निवृत्तौ वा या शब्द श्रवणेन धीः ॥२१०॥  
सा चोदनेति सामान्यं लक्षणं हृदये स्थितम् ।  
प्रवर्तकगृहीतेस्तु ( २ ) स्यादुदाहरणार्थता ॥२११॥  
तात्पर्ये ह्यर्थशब्दस्य नेयं व्याख्योपपद्यते ।  
अर्थग्रहणलभ्यं वा तत्प्रवर्तकभाषणम् ॥२१२॥  
धर्मे प्रमाणभूतायास्तद्वा लक्षणमुक्तवान् ।  
एवं सति विधिभ्यः स्याद्विधेयार्थावधारणम्॥२१३॥  
निषेधेभ्यो निषेध्यानामनर्थत्वेन निर्णयः ।  
तेनार्थग्रहणेनोक्ता विधेयस्येह निर्णयः ।  
तेनार्थग्रहणेनोक्ता विधेयस्येह धर्मता ॥२१४॥  
निषेध्यानामनर्थत्वमर्थसिद्धं न सूत्रितम् ।  
तस्मादुभयमित्यत्र विधेयप्रतिषेधयोः ॥२१५॥  
यागादिब्रह्महत्यादिवर्गयोः स्यान्निदर्शनम् ।  
श्येनादीनां विधेयत्वादिष्टस्यापि च साधनात् ॥२१६॥  
उपचारादनर्थत्वं फलद्वारेण वर्ण्यते ।  
प्रतिषिद्धा हि सेत्यत्र स्फुटमेतत्करिष्यते ॥२१७॥  
हिंसा हीति च यच्चाति ब्रूते नाभिचरेदिति ।  
श्येनादीनां स्वरूपे तु नोत्तरग्रन्थसङ्गतिः ॥२१८॥  
विहितत्वान्निषेधस्य प्रवृत्तिस्तेषु दुर्लभा ।  
यदा तु चोदनाशब्दो विधावेव व्यवस्थितः ॥२१९॥  
तदोभयादिको ग्रन्थः साध्यसाधनसंश्रितः ।  
‘ साध्यसाधनसम्बन्धे विधिना प्रतिपादिते ॥२२०॥  
लक्ष्यमाणत्वमुभयो’र्द्विविधं च फलं क्रतोः ।  
‘ स्वर्गादि ( १ ) प्राप्यते तत्र प्रतिषेधाऽनतिक्रमात् ॥२२१॥  
अतिक्रमेण हिंसादि ’ शास्त्रान्तरनिरीक्षया ( २ ) ।  
फलांशे भावनायाश्च प्रत्ययो न विधायकः ॥२२२॥  
वक्ष्यते जैमिनिश्चाह ‘ तस्य लिप्सार्थलक्षण ’ ।  
तेन सामान्यतः प्राप्तो विधिना न निवारितः ॥२२३॥  
फलांशोपनिपातिन्या हिंसायाः प्रतिषेधकः ।  
अनर्थप्राप्तिहेतुत्वं बोध्यते तत्र, यद्यपि ॥२२४॥  
श्येनस्वरूपं नाऽनर्थस्तत्फलस्य त्वनर्थता ।  
परस्तूभयमित्यादेः फलस्यापि विधेयताम् ॥२२५॥  
    



भावनान्तर्गतत्वाद्वा मत्वाऽनर्थत्वमाक्षिपत् ।  
नैवेत्येतावता चास्य विधेयत्वनिराक्रिया ॥२२६॥  
किं विधेयमिदानीं स्यादाह श्येनादयस्त्विति ।  
‘ प्रश्नापाकरणॆ चात्र तव्यो विधिविवक्षया ॥२२७॥  
प्रयुक्तो न तु साध्येऽर्थे ’ द्वयेऽप्यनुपयोगतः ।  
अनर्थस्यापि साध्यत्वमविधेयस्य हीष्यते ॥२२८॥  
साध्यत्वरहिते चेष्टा विधेये नित्यमर्थता ।  
शतुश्च लक्षणार्थत्वं तेषां चाप्युपदेशनम् ॥२२९॥  
ब्रुवन् स्फुटीकरोतीष्टमुपदेशो हि नान्यथा ।  
विधित्वमादिशब्दात्स्यादितिकर्तव्यतास्वपि ॥२३०॥  
तस्मात्फलांशे या हिंसा वैदिकी सा निषिध्यते ।  
अंशद्वये तु या नाम तन्निषेधाभिधायिनाम् ॥२३१॥  
अविशेषेण यच्छास्त्रं शिरोवदिति चोत्तरम् ।  
निषेधेनाऽनवष्टब्धे विषये न ह्यनर्थता ॥२३२॥  
प्रत्यक्षादेरशक्यत्वात्कल्प्यते निष्प्रमाणिका ।  
न हि हिंसाद्यनुष्ठाने तदानीं दोषदर्शनम् ॥२३३॥  
बाह्येऽपि विचिकित्सा तु शास्त्रादेवोपजायते ।  
‘ हिंस्यमानस्य दुःखित्वं दृश्यते यन्न तावता ॥२३४॥  
कर्तुर्दुःखानुमानं स्या’त्तदानीं तद्विपर्ययः ।  
विषयेऽस्याः फलं यादृक् प्रेत्य कर्तुस्तथाविधम् ॥२३५॥  
हिंसा क्रियाविशेषत्वात्सूते शास्त्रोक्तदानवत् ।  
य एवमाह तस्यापि गुरुस्त्रीगमनादिभिः ॥२३६॥  
सुरापानादिभिश्चापि विपक्षैर्व्यभिचारिता ।  
विरुद्धता च यादृग्धि दानैस्तादृक् फलं भवेत् ॥२३७॥  
विधिगम्यफलावाप्तिरदुःखात्मकता तथा ।  
न च या सम्प्रदानस्य प्रीतिस्तादृक् फलं श्रुतम् ॥२३८॥  
दातुस्तेन हि दृष्टान्तः साध्यहीनः प्रतीयते ।  
‘ सम्प्रदानं च दाने ते विषयः कर्म हिंसने ॥२३९॥  
वैषम्यं ’ सम्प्रदाने तु पक्षस्त्वेतद्विरुद्धता ।  
प्रीयते सम्प्रदानं हि देवतेति मतं तव ॥२४०॥  
दृष्टान्ते कर्म दानं चेत्, तस्य कीदृक् फलं भवेत् ।  
जपहोमादिदृष्टान्तात्परपीडादिवर्जनात् ॥२४१॥  
चोदितत्वस्य हेतुत्वाद्विरुद्धाऽव्यभिचारिता ।  
विहितप्रतिषिद्धत्वे मुत्त्काऽन्यन्न च कारणम् ॥२४२॥  
धर्माऽधर्मावबोधस्य तेनायुक्ताऽनुमानगीः ।  
अनुग्रहाच्च धर्मत्वं पीडातश्चाप्यधर्मता ॥२४३॥  
वदतो जपसीध्वादिपानादौ नोभयं भवेत् ।  
क्रीशता हृदयेनापि गुरुदाराभिगामिनाम् ॥२४४॥  
भूयान् धर्मः प्रसज्येत भूयसी ह्युपकारिता ।  
अनुमानप्रधानस्य प्रतिषेधाऽनपेत्तिxxः ॥२४५॥  
हृदयक्रोशनं कस्माद् दृष्टां पीडामपश्यतः ।  
पीडातश्चाप्यधर्मत्वं तथा पीडामधर्मतः ॥२४६॥  
अन्योन्याश्रयमाप्नोति विना शास्त्रेण साधयन् ।  
एवमादावशास्त्रज्ञो म्लेच्छो नोद्विजते क्वचित् ॥२४७॥  
तस्य नाऽधर्मयोगः स्यात्पूर्वोक्ता यदि कल्पना ।  
तस्मादनुग्रहं पीडां तदभावमपास्य च ॥२४८॥  
धर्माऽधर्मार्थिभिर्नित्यं मृग्यौ विधिनिषेधकौ ।  
‘ क्वचिदस्या निषिद्धत्वाच्छक्तिः शास्त्रेण बोधिता ॥२४९॥  
प्रत्यवायनिमित्तत्वे विधिना नापगच्छति ।  
शास्त्रेण न हि शक्तीनामावापोद्वापनक्रियाः ॥२५०॥  
    



विद्यमाना हि कथ्यन्ते शक्तयो द्रव्यकर्मणाम् ।  
तदेव चेदं कर्मेति शास्त्रमेवाऽनुधावता ॥२५१॥  
हिंसादीनामधर्मत्वं कथ्यते नाऽनुमानतः ’ ।  
‘ एवं ये निपुणं प्राहुस्तैरप्येतत्परीक्ष्यताम् ॥२५२॥  
सुरापानादिभिः शूद्रः किं याति नरकं कृतैः ।  
वैश्यस्तोमेन वा किं स्याद्विप्रराजन्ययोः फलम् ॥२५३॥  
पञ्चम्यामिष्टकरणान्मध्यान्हे चाऽग्निहोत्रतः ’ ।  
तस्माद्यद्यादृशं कर्म यत्फलोत्पत्तिशक्तिकम् ॥२५४॥  
शास्त्रेण गम्यते तस्य तादृशस्यैव तत् फलम् ।  
‘ हिंसा चांशद्वयादन्या या तस्याः प्रतिषेधजम् ॥२५५॥  
प्रत्यवायार्थताज्ञानं ’ विधिनाऽन्यत्र वार्यते ।  
ज्ञानमेव च शक्तीनां नावापोद्वापनक्रियाः ॥२५६॥  
ज्ञायन्ते शास्त्रतस्तास्तु क्रियाभेदव्यवस्थिताः ।  
व्यवस्थाः शक्तिभेदानां दृष्टार्थेष्वपि कर्मसु ॥२५७॥  
अभिन्नत्वेऽपि दृश्यन्ते भुजेः स्वस्थातुरेष्वपि ।  
रूपाऽभेदेऽपि हिंसादेर्भेदोऽङ्गाऽनङ्गकारितः ॥२५८॥  
तथाप्येकफलत्वं चेत् क्रियात्वात्सर्वसङ्करः ।  
यजित्वाद्यविशेषाच्च चित्रादिफलतुल्यता ॥२५९॥  
भेदात्तत्र व्यवस्था चेदिहाप्येवं भविष्यति ।  
विधीनां वापि सर्वेषां साक्षाद् व्यवहृइतोऽपि वा ॥२६०॥  
पुरुषार्थः फलं, तेन ( १ ) नाऽनर्थोऽतः प्रतीयते ।  
न चैषु श्रूयते ( २ ) ऽनर्थो निषेधान्न च कल्प्यते ॥२६१॥  
न च प्रकरणस्थत्वात्पुरुषार्थः फलं भवेत् ।  
कर्मोपकारः कल्प्यस्तु दृष्टोऽदृष्ठोऽथ वा पुनः ॥२६२॥  
कल्पनावसरस्तत्र ( १ ) नाऽनर्थस्याऽनपेक्षणात् ।  
क्रत्वर्थश्चापि संस्कारः पशोर्नाऽऽरादुपक्रिया ॥२६३॥  
दृष्टैव त्ववदानानां निष्पत्तिः क्रत्वपेत्तिता ।  
अभिचारेऽप्युपायस्था हिंसा नाऽधर्म उच्यते ॥२६४॥  
तस्मादनङ्गभूतायां हिंसायामेतदुच्यते ।  
उद्देशाच्च फलत्वेन श्येनादौ न विधीयते ॥२६५॥  
भावनाविधिरप्येव फलांशाद्विनिवर्तते ।  
अतः स्वतो न धर्मत्वं श्येनादेर्नाप्यधर्मता ॥२६६॥  
फलाऽनर्थानुबन्धित्वात्तद्द्वारेणोपचर्यते ।  
निराकाङ्क्षस्य चैकेन श्येनस्य न फलद्वयम् ॥२६७॥  
तस्मात् क्रियान्तरादेर्वा हिंसातोऽनर्थ उच्यते ।  
फलतोऽपि च यत्कर्म नाऽनर्थेनाऽनुबध्यते ॥२६८॥  
केवलप्रीतिहेतुत्वात्तद्धर्मत्वेन हीष्यते ।  
ननु चेष्टाभ्युपायत्वात् श्येनादेर्धर्मता भवेत् ॥२६९॥  
फलं तावदधर्मोऽस्य श्येनादेः सम्प्रधार्यते ।  
‘ यदि येनेष्टसिद्धिः स्यादनुष्ठानाऽनुबन्धिनी ॥२७०॥  
तस्य दह्र्मत्वमुच्येत ततः श्येनादिवर्जनम् ।  
यदा तु चोदनागम्यः कार्याऽकार्याऽनपेक्षया ॥२७१॥  
धर्मः प्रीतीनिमित्तं स्यात्तदा श्येनेऽपि धर्मता ।  
यदि त्वप्रीतिहेतुर्यः साक्षादू व्यवहितोऽपि वा ॥२७२॥  
सोऽधर्मश्चोदनार्थः स्यात्तदा श्येनेऽप्यधर्मता ’ ।  
यस्तु हिंसात्वसाधर्म्याद्बाह्यवच्चोदनास्वपि ॥२७३॥  
वदेदनर्थहेतुत्वं तस्याप्यागमबाधनम् ।  
तमनादृत्य यो ब्रूयाद्यागादेरप्यसौ वदेत् ॥२७४॥  
स्वर्गादिसाधनाशक्तिं क्रियात्वाद्भोजनादिवत् ।  
गीतामन्त्रार्थवादैर्या कल्प्यतेऽनर्थहेतुता ॥२७५॥  
प्रत्यक्षश्रुतिबाध्यत्वात्साऽन्यार्थ्त्वेन नीयते ।  
शिष्यान्प्रत्यविशिष्टत्वात्सूत्रवैदिकवाक्ययोः ॥२७६॥  
अशक्तेश्चोभयोः साम्पान्न सूत्रेष्वित्यनुत्तरम् ।  
प्रागुक्तपरिसङ्ख्यायाः फलमेतप्रकाश्यते ॥२७७॥  
सूत्रेषु ह्यनया युक्त्या गतिरेषापि युज्यते ।  
तस्मादावर्तते सूत्रं तन्त्रं वा शक्तिभेदतः ॥२७८॥  
एकदेशाऽनुमानाद्वा द्वे सूत्रे परिकल्पिते ।  
इतरेतरसामीप्यादेतावेव परस्परम् ॥२७९॥  
कल्प्येते वाक्यदोषाय नाऽन्याऽवयवकल्पना ।  
विशिष्टार्थाऽनुवादित्वादथवेत्यपि भाषिते ॥२८०॥  
वाक्यभेदः स एवेति सञ्ज्ञातन्त्रत्वमुत्तरम् ।  
अर्थं वा प्रत्युपादानं सञ्ज्ञालक्षणशब्दयोः ॥२८१॥  
तन्त्रं लत्तणशब्दो वा वाच्यो धर्माऽर्थशब्दयोः ।  
धर्मे सामान्यतः सिद्धे प्रमाणं कथ्यते यदा ॥२८२॥  
वृत्तमेव तदाऽर्थत्वं किमर्थं पुनरुच्यते ।  
चोदनालक्षणत्वस्य धर्मं प्रति विधेयता ॥२८३॥  
लभ्यतेऽर्थानुवादेन संशयो ह्यन्यथा भवेत् ।  
तथा च येऽप्यनर्थस्य साधनत्वेन कल्पिताः ॥२८४॥  
निषेधैस्तेऽपि धर्माः स्युश्चोदनालक्षणत्वतः ।  
तस्मादर्थाऽपरित्यागादेकार्थग्रहणं यथा ॥२८५॥  
लभ्यते वचनव्यक्त्या सा स्यादर्थानुवादतः ।  
विशेषणाद्विना चैतदर्थसामर्थ्यकारितम् ॥२८६॥  
कथ्यते भाष्यकारेण फलं हिंसादिवर्जनम् ॥  
इति चोदनासूत्रं द्वितीयम् ॥  
    
