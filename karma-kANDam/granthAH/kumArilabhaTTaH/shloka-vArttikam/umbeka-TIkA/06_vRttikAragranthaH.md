+++
title = "०६ वृत्तिकारग्रन्थः"

+++

आदिशब्दो मकारान्तो लुकि क्लेशेन सङ्गतिः ।  
नञध्याहिृयते सूत्रे सङ्करात् परिचोदना ॥ १ ॥  

प्रमाणलक्षणज्ञानाद् व्यभिचारात् परीक्षणम् ।  

[^1_pg193]नैतत् प्रत्यक्षमित्येवमपरिक्षोपसंहृता ॥ २ ॥  

तत्रान्यस्यायथार्थत्वं प्रत्यक्षे तु यथार्थता ।  
यदाभासं हि विज्ञानं तत्संयोगे तदिष्यते ॥ ३ ॥  

संपूर्ण लक्षणं तत्सतोर्व्यत्ययः कृतः ।  
शोभनार्थस्तु सच्छब्दो यद्वाध्याहारकल्पना ॥ ४ ॥  

इदानीं वृत्तिकारमतेन भाष्यकारः सूत्रत्रयमन्यथा व्याख्यास्यन्नाह—
“वृत्तिकारस्त्वन्यथेमं ग्रन्थं वर्णयाञ्चकार तस्य निमित्तपरीष्टिरित्येवमादिम्” इति ।
अत्रादिशब्दं केचिल्लुप्तमकारं पठन्ति; तथात्वे नपुंसकलिङ्गस्यादिशब्दस्य ग्रन्थ-
शब्देन पुंलिङ्गेन सह सामानाधिकरण्यं न प्राप्नोतीत्याह—**आदिशब्द** इत्यर्धेन ।
नपुंसकलिङ्गत्वे “स्वमोर्नपुंसकात्” इति लुक् स्मर्यते । तदन्यथाभावं दर्श-
यति—**नञध्याहिृयते सूत्रे इति** । “ननु व्यभिचारात्” इति “सङ्करात् पंरि-
चोदना</q> । **प्रमाणलक्षणज्ञानाद्व्यभिचारात् परिक्षणम्” इति** । “उच्यते—
यद्व्यभिचरित न तत्प्रत्यक्षम्” इत्यादि सिद्धान्तभाष्यम्, तस्याभिप्रायमाह—
**नैतत्प्रत्यक्षमिति** सार्धेन ॥



सत्तच्छब्दयोरेत्कर्षापकर्षाभ्यामिदं लक्षणसूत्रं व्याख्येयं तत्संप्रयोगे पुरु-
षस्येन्द्रियाणां बुद्धिजन्म प्रत्यक्षमिति यत् यत् प्रतिभासते, तत् सतत्संप्रयोग इत्यर्थः ।
न चेदृशं व्यभिचरतीत्याह—**सम्पूर्णमि**त्यर्धेन । उत्कृष्टस्य सच्छब्दस्यार्थं व्याचष्टे—
**शोभनार्थश्च सच्छब्दः इति** । अन्यस्यैव वा तच्छब्दस्याध्याहार इत्याह—
यद्वाद्ध्याहारकल्पनेति ॥

[^1_pg193]: “न तत्प्रत्यक्षम्” इति युक्तः पाठः.

<pb n="193"/>

अर्थापत्त्येतरेषां च प्रत्यक्षाभासलक्षणम् ।  
बाधकज्ञानलभो हि पूर्वाबाधे न संभवेत् ॥ ५ ॥  

स चास्तीत्यवबोधत्वे सति नान्योन्यसंश्रयम् ।  
न चानागत[^1_pg194]बाधेन पूर्वेणात्मा हि लभ्यते ॥ ६ ॥  

निमित्त[^2_pg194]दोषबोधेन पश्चाद् यत्राप्यबाधनम् ।  
भवत्येव हि तत्रापि नरान्तरविपर्ययः ॥ ७ ॥  

सर्वेषां सर्वदा यत्र धीः स्यात् [^3_pg194]तत्राप्यबाधनम् ।  

अतत्संप्रयोगे तु प्रत्यक्षाभासत्वमर्थादुक्तं भवतीत्याह—**अर्थापत्त्ये**त्यर्धेन ।



“बाधकं हि यत्र ज्ञानमुत्पद्यते, तदन्यसंप्रयोगे” इति सिद्धान्तभाष्यम्;
तत्रेदमाशङ्कते—**बाधकेति अस्ती**त्यन्तेन । द्वयोः परस्परविपरितार्थप्रापकत्वे सति
कथमुपरितनस्यैव बाधकत्वम, न तु पूर्वस्यैवेत्याशङ्क्याह—**अवबोधत्व** इति
शेषेण । अपवादरहितबोधत्वादेवोपरितनस्य प्रामाण्यम्, न पूर्वविज्ञानाप्रामाण्यकृत-
मित्यर्थः । न च पूर्वविज्ञानमुपरितनस्यापवादकम्; यस्मान्न पूर्वविज्ञानमुपरितन-
ज्ञानगृहीतार्थप्रतिषेधप्रतिभासमित्याह—**न चे**त्यर्धेन । यत्र तर्हि द्विचन्द्रादिज्ञाना-
दावनन्तरं तिमिरोपहतचक्षुषो बाधकविज्ञानं नोत्पद्यते कथमन्यसंप्रयोगजत्व-
मित्याशङ्क्याह—**निमित्तदोषबोधेने**त्यर्धेन । तत्रापि कारणदोषज्ञानादन्यसंप्रयोगा-
वगतिरित्यर्थः । [^4_pg194]बाधाप्रत्ययात् विज्ञानकारणदुष्टता कथमवगम्यत इत्याशङ्क्याह—
**भवत्येव ही**त्यर्धेन ॥



यदि तर्हि बाधाप्रत्ययात् कारणदोषज्ञानेन वान्यसंप्रयोगावगतिः, हन्त
तर्हि ‘गौरयम्’ इत्यपि सविकल्पकं विज्ञानमन्यसंप्रयोगजम्; सामान्यादिप्रतिभासं
हि तदुत्पद्यते, व्यतिरेकाव्यतिरेकवृत्तिविकल्पेन तेषामभावात् । प्रमेयोत्थमनुमान-
मेव बाधकम्; दोषसहकारि चेन्द्रियमविद्यमानसामान्यप्रतिभासमेव विज्ञानं जन-
यति शुक्तिकायामिव रजतज्ञानमित्याशङ्क्याह—**सर्वेषामि**त्यर्धेन ।

[^1_pg194]: बाधे च. चौ. मु.

[^2_pg194]: दोषभेदेन. चौ. मु.

[^3_pg194]: तत्र न बाध. चौ. अनन्त. मु

[^4_pg194]: बाधप्रत्ययविज्ञान. मा.

<pb n="194"/>
न हि कारणदुष्टत्वबुद्धिस्तत्र बलीयसी ॥ ८ ॥  

जात्यादिषु यदा जाता बुद्धिः पश्चादसम्भवात् ।  
नाश्यते युक्तिभिस्तत्र व्यक्तमन्योन्यसंश्रयम् ॥ ९ ॥  

स्वतः प्रामाण्यतश्चात्र निर्णयोऽस्तित्वबोधनात् ।  
तद्रूपप्रत्ययोत्पत्तेस्तदसद्वादिनामपि ॥ १० ॥  

युक्तं यद्रजतज्ञानस्य ‘नेदं रजतम्’ इत्यभावज्ञानं बाध[^1_pg195]कमुपगतम्, उप-
रत एव प्रत्यक्षे तस्योत्पद्यमानत्वात्; सामान्यज्ञानं तु सर्वदा सर्वेषां चोत्पद्यत इति
प्रमेयत्वानुमानानुमेयमपि कारणदोषज्ञानं प्रत्यक्षविरोधाद् दुर्बलं तदाह—<q>न
ही</q>त्यर्धेन ॥



न च तस्य प्रत्यक्षाभासत्वेन विरोधः, इतरेतराश्रयप्रसङ्गादित्याह—
**जात्यादिष्विति** । सिद्धे हि प्रमेयविज्ञानस्य प्रामाण्ये प्रत्यक्षाभासत्वम्, प्रत्यक्षा-
भासत्वाच्च अनुमानं प्रमाणमिति ॥



ननु च त्वत्पक्षेऽपि सिद्धेऽनु[^2_pg195]मानाप्रामाण्ये प्रत्यक्ष[^3_pg195]स्य प्रामाण्यम्, सिद्धे च
प्रत्यक्षस्य प्रामाण्येऽनुमा[^5_pg195]नस्याप्रामाण्यमितीतरेतराश्रयमेवेत्याशङ्क्याह—<q>स्वतःप्रा-
माण्यतश्चात्रेति</q> । [^6_pg195]त्वत्पक्षे परतः प्रामाण्यात् तथा; अस्मत्पक्षे तु स्वत एव बोध-
कत्वेन सामान्यावयविज्ञानं प्रामाणम्, न [^7_pg195]प्रमेयविकल्पोत्थानुमानगताप्रामाण्यात् ।
न तु प्रमेयविकल्पोत्थानुमानं मुक्त्वा तदसतत्त्वामितिवत् तदभावज्ञानमात्रं बाधकम्,
तदानीमपि सर्वेषां सर्वदा सामा[^8_pg195]न्यावयविज्ञानस्योत्पद्यमानत्वादिति ॥


<trailer>इति भट्टोम्बेकविरचितायां तात्पर्यटीकायां
वृत्तिकारग्रन्थः समाप्तः ॥</trailer>

[^1_pg195]: कमुपरतमुपः मा.

[^2_pg195]: मानप्रामा. मा.

[^3_pg195]: स्याप्रामा. मा.

[^4_pg195]: स्याप्रामा. मा.

[^5_pg195]: नस्य प्रामा. मा

[^6_pg195]: omitted त्वत्पक्षेपरतः प्रामाण्यात्. मा.

[^7_pg195]: प्रामेयं च सविक. मा.

[^8_pg195]: मान्यस्यावयवि. मा.

<pb n="195"/>
