---
title: २८० टिप्पणयः

---
- 3/784: E2: 4,623; E4: 4,1003; E6: 1,292

____________________________________________


## स्यात् प्रकृतिलिङ्गत्वाद् वैराजवत् // MS_३,८.४४ //

प्रकृतौ ज्योतिष्टोमे धानादिष्व् अयं पुरोडाशशब्दो भाक्तः, संनिहिते+++({3/785})+++ प्रयुक्तः, इहापि भाक्त एव प्रयोक्ष्यते। अत्रापि हि सवनीयशब्देन ते संनिहिताः। प्रकृतौ लिङ्गसमवायाच् छब्दप्रवृत्तिर् विकृताव् अपि तथैव, यथा - छत्रिणो गच्छन्ति, ध्वजिनो गच्छन्तीति। यथा - उक्थ्यो वैरूपसामा, एकविंशः पोडशी वैराजसामा इति प्रकृतिलिङ्गेन सामशब्देन वैरूपपृष्ठो वैराजपृष्ठ इति गम्यते। एवम् इहापि सवनीयानां मांसमयतेति।
