---
title: २३ टिप्पणयः

---
- 3/112: Vgl. MS 3.1.8

____________________________________________


## शेषस् तु गुणसंयुक्तः साधारणः प्रतीयेत मिथस् तेषाम् असंबन्धात् // MS_३,१.२६ //

दर्शपूर्णमासयोः समाम्नायते - आग्नेयं चतुर्धा करोतीति। तत्र संदेहः - किम् आग्नेये ऽग्नीषोमीये ऐन्द्राग्ने+++({3/113})+++ च सर्वत्र चतुर्धाकरणम्? किं वाग्नेय एवेति। किं प्राप्तम्? शेषश् चतुर्धाकरणम्, आग्नेयम् इति देवतागुणसंयुक्तः साधारणः प्रतीयते, अग्नीषोमीये ऽपि स्यात्, ऐन्द्राग्ने ऽपि। कुतः? ताव् अप्य् आग्नेयौ, यस्याग्निर् देवता, अन्या च भवति, असाव् आगेयः। तद् यथा, या डित्थस्य डवित्थस्य च माता, सा डवित्थस्य [२४१]+++({3/114})+++ भवति, एवम् इहापि। यद्य् आग्नेयाग्नीषोमस्य च पुरोडाशस्य मिथः संबन्धो न भवेत्, तत आग्नेय एव चतुर्धाकरणं व्यवतिष्ठेत, भवति तु संबन्धः, तस्माद् अव्यवस्था, यथाग्नेयस्य मस्तकं विभज्य प्राशित्रम् अवद्यतीति सर्वेभ्यः प्राशित्राव् अदानम्, एवं चतुर्धाकरणम् अपि।
