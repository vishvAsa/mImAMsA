---
title: १८४ टिप्पणयः

---
- 3/569: E2: 4,493; E4: 4,775; E6: 1,249
- 3/570: E2,4: na tasya
- 3/571: E2,4: vipratiṣedhe
- 3/572: E2,4,6 om. iti

____________________________________________


## प्रकरणविशेषात् तु विकृतौ विरोधि स्यात् // MS_३,६.९ //

अनारभ्य, किंचित्, सामिधेनीनां परिमाणम् आम्नातम् - सप्तदश सामिधेनीर् अनुब्रूयाद् इति+++({3/573})+++। तत्र संदेहः - किम् एतत् प्रकृतौ, उत विकृताव् इति। किं प्राप्तम्? पूर्वेण न्यायेन प्रकृताव् इति प्राप्तम्, प्रकृतौ च पाञ्चदश्यम् आम्नातम्, तेन विकल्प इति।
एवं प्राप्ते ब्रूमः - विकृताव् एवंजातीयको विधिः स्यात्। कस्मात्? प्रकृतेः पाञ्चदश्येन निराकाङ्क्षत्वात्। ननु विकल्पो भवैष्यतीत्य् उक्तम्। प्रकरणविशेषात् पाञ्चदश्येन न विकल्पः, विषमशासनात्। विकृतौ त्व् आनुमानिकं पाञ्चदश्यं बाधित्वा, अनारभ्यविधिवाक्येन प्रत्यक्षेण साप्तदश्यं निवेक्ष्यते। अद्वि[३७०]+++({3/574})+++रुक्तं चैतत् प्रयोगवचनम् उपसंहरिष्यति। तस्माद् एवंजातीयकं विकृत्यर्थम्।
