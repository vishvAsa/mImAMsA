---
title: १३४ टिप्पणयः

---
- 3/465: E2: 4,440; E4: 4,711; E6: 1,232

____________________________________________


# ३,५

## आज्याच् च सर्वसंयोगात् // MS_३,५.१ //

स्तो दर्शपूर्णमासौ, तत्र श्रूयते - उत्तरार्धात् स्विष्टकृते समवद्यतीति+++({3/466})+++, तथा - इडाम् उपह्वयतीति+++({3/467})+++, तथान्यानि प्राशित्रावदानादीनि शेषकार्याणि+++({3/468})+++। तत्र संदेहः - किम् आज्याद् उपांशुयाजद्रव्यात् स्विष्टकृद् इडम् अवदातव्यम्, उत नेति। किं प्राप्तम्? अवदातव्यम् इति। कुतः? सर्वसंयोगात्, साधारणप्रकरणसमाम्नातात् सर्वेषां शेषकार्याणि। अपि च सर्वसंयोगो भवति, तद् यत्+++({3/469})+++ सर्वेभ्यो हविर्भ्यः समवद्यतीति। तस्माद् आज्याद् अपि शेषकार्याणि क्रियन्ते।
