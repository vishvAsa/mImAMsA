---
title: १७१ टिप्पणयः

---
- 3/543: E2,4: prayujyamānāyā api hotā
- 3/544: E2,4 om. adhi

____________________________________________


## प्रवृत्तत्वात् प्रवरस्यानपायः // MS_३,५.४६ //

अथ यद् उक्तम् - यथा प्रवरो नापनीयते, एवं भक्षो ऽपीति। उच्यते - अशक्यत्वात् प्रवरो नापनीयते, अतिक्रान्तो हि स कथम् अपनीयेत होतुः? भ्रष्टे चावसरे, अनुष्ठीयमानो यजमानस्य विगुणः स्यात्। न च विगुणः कथंचिद् अर्थं साधयेत्। नात्र चोदकेन प्राप्नोति। अथोच्यते - यच् छक्यं तच् चोदकेन प्रापितम्, यन् न शक्यम्, न तत् प्रापितम् इति। प्रकृतिर् इयम्, [३६२]+++({3/545})+++ अपूर्वस्यात्र विधानम्, यादृशम् उक्तम्, तादृशं यदि शक्यते कर्तव्यम्। यदि न शक्यते, यत्रैव शक्यते, तत्रैव कार्यम्। न यत्र विगुणम् इति। तस्मात् प्रवरस्यानपायो युक्तो न भक्षस्येति।
