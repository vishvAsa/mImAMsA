---
title: १४६ टिप्पणयः

---
- 4/491: E1 (Fn.,K): sādyaskraḥ somayāgaviśeṣaḥ
- 4/492: E2: sahaśabdasamāmnātaḥ

____________________________________________


मुख्यक्रमेण वाङ्गानां तदर्थत्वात्//५.१.१४//

सारस्वतौ भवतः, एतद् वै दैव्यं मिथुनम् इति+++({4/493})+++ श्रूयते। तत्र संदेहः, किं स्त्रीदेवत्यस्य प्रथमं धर्माः, उत पुंदेवत्यस्येति। नियमकारिणः शास्त्रस्याभावाद् अनियमः। इति प्राप्ते ब्रूमः, मुख्यक्रमेण वा नियमः स्याद् इति, स्त्रीदेवत्यस्य हि पूर्वं याज्यानुवाक्ययोः समाम्नानम्, प्रणो देवी सरस्वतीति+++({4/494})+++। तस्मात् स्त्रीदेवत्यस्य पूर्वं प्रदानेन [५४६]+++({4/495})+++ भवितव्यम्, तस्मात् स्त्रीदेवत्यस्य पूर्वं धर्माः कार्याः। तथा हि प्रधानकालता भवत्य् अङ्गानाम्, इतरथा, यैः पदार्थैर् व्यवधानं सामर्थ्याद् अनुज्ञातम्, तेभ्यो ऽधिकैर् अपि व्यवधानं स्यात्।
