---
title: ११३ टिप्पणयः

---
- 6/306: E1,6; E2: kartavyānīti. asmin saṃśaye, ucyate. kiṃ
- 6/307: E1,6; E2: prāptam juhvādiṣu yathākāmī bhavet. yasya

____________________________________________


## अपि वान्यानि पात्राणि साधारणानि कुर्वीरन् विप्रतिषेधाच् छास्त्रकृतत्वात् // MS_६,६.३४ //

अपि वेति पक्षव्यावृत्तिः। नैतद् एवम्, अन्यानि हि पात्राणि साधारणानि कर्तव्यानि। कस्मात्। विप्रतिषेधात्, विप्रतिषेधो भवति+++({6/308})+++। कदाचित् तानि पात्राण्य् उपात्तानि भवेयुः। अथ मरणं कस्यचिद् यजमानस्यापद्येत, तत्र विप्रतिषेधः स्यात्, आहिताग्निम् अग्निभिर् दहन्ति यज्ञपात्रैश् चेति, यदि तं तैर् दहेयुः, इतरेषां यज्ञो विरुध्येत। अथ तैर् यज्ञं समापयेयुर्+++({6/309})+++ इतरस्य शरीरसंस्काराः परिलुप्येरन्+++({6/310})+++, अन्येषु पुनः साधारणेषूपादीयमानेषु न किंचिद् अपि विरुध्येत। तस्मात् तथा कार्यम्+++({6/311})+++ इति।
