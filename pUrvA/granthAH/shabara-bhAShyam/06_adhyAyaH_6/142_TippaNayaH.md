---
title: १४२ टिप्पणयः

---
- 6/379: E1 (v.l.): tasmin
- 6/380: E2 (v.l.): nirvartate
- 6/381: E1,6,E2 (v.l.); E2: veti. arthavādas

____________________________________________


## सहस्रसंवत्सरं तदायुषाम् असंभावान् मनुष्येषु // MS_६,७.३१ //

अस्ति सहस्रसंवत्सरम्, पञ्चपञ्चाशतस्+++({6/382})+++ त्रिवृतः संवत्सराः, पञ्चपञ्चाशतः पञ्चदशाः, पञ्चपञ्चाशतः सप्तदशाः, पञ्चपञ्चाशत एकविंशा विश्वसृजामयनं सहस्रसंवत्सरम् इति। तत्र [७५६]+++({6/383})+++ संदेहः। किं ये सहस्रायुषस् तेषाम् अनेन अधिकारः, उत मनुष्याणाम् इति। यदापि मनुष्याणाम्, तदापि बहवो विकल्पा वक्ष्यमानाः+++({6/384})+++, अथवा दिवसेषु संवत्सरशब्द इति। किं प्राप्तम्। सहस्रायुषां भवितुम् अर्हति। कुतः। असंभवान् मनुष्येषु, न मनुष्याणाम् एतावद् आयुर् विद्यते, गन्धर्वादयस् त्व् एतावद् आयुष इति भवति स्मृतिः। उपचारो ऽन्यार्थदर्शनं च। प्रजापतिं वै प्रजाः सृजमानं पाप्मा मृत्युर् अभिजघान, स तपो ऽतप्यत सहस्रसंवत्सरान् पाप्मानं विजिहासन्न् इति। विस्पष्टं चेदं सहस्रसंवत्सरम्। तस्मान् न मनुष्याणाम् इति।
