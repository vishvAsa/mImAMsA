---
title: ११९ टिप्पणयः

---
- 6/321: E2: 5,339; E6: 2,197

____________________________________________


# ६,७

## स्वदाने सर्वम् अविशेषात् // MS_६,७.१ //

इदम् आमनन्ति विश्वजिति, सर्वस्वं ददातीति। तत्र संदेहः, किं यावत् किंचित् स्वशब्देनोच्यते, यथा माता पितेत्येवमाद्य् अपि सर्वं+++({6/322})+++ देयम्, उत यत्र प्रभुत्वयोगेन स्वशब्दस् तद् एव देयम् इति। किं प्राप्तम्। अविशेषात्, माता पितेत्येवमाद्य् अपि दातव्यम्। ननु दानम् इत्य् उच्यते स्वत्वनिवृत्तिः, परस्वत्वापादनं च। तत्र पित्रादीनाम् अशक्यं स्वत्वं निवर्तयितुम्। न हि कथंचित् पिता न पिता भवति। उच्यते, सत्यं नासौ न पिता भवति। शक्यते तु परविधेयः कर्तुम्, परस्वत्वापादनं च दानम्। अर्थाच्+++({6/323})+++ च स्वत्वत्यागः। तस्मात् सर्वं देयम् इति।
