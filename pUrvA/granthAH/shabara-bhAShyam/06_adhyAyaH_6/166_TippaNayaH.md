---
title: १६६ टिप्पणयः

---
- 6/439: E2: 5,364; E6: 2,215
- 6/440: E1,6; E2: pūrvapakṣaḥ

____________________________________________


## उदगयनपूर्वपक्षाहः पुण्याहेषु दैवानि स्मृतिरूपान्यार्थदर्शनात् // MS_६,८.२३ //

दैवानि कर्माण्य् उदाहरणम् उपनयनप्रभृतीनि। तत्र संदेहः। किम् अनियते काले दैवानि कर्तव्यानि, उतोदगयनपूर्वपक्षाहः पुण्याहेष्व् इति। अनियत इति प्राप्ते, उदगयनादिष्व् इत्य् उच्यते। कुतः। एवं स्मरन्ति, तेषु कालेषु दैवानीति। रूपार्थवादश् च। एतद् वै+++({6/441})+++ देवानां रूपम्, यद् उदगयनम्, पूर्वपक्षो ऽह इति+++({6/442})+++। न च वयं देवादीनां रूपम् विद्मः। अथ त्व् एषु कालेषु दैवानि क्रियन्ते, तत एतेन+++({6/443})+++ संबन्धेन रूपवचनम् अवकल्पते। अन्यार्थं च वाक्यम् एतद् दर्शयति, पूर्वाह्नो वै देवानाम्, मध्यंदिनो मनुष्याणाम्, अपराह्नः पितॄणाम् इति। तस्माद् एतेषु कालेषु दैवानि स्युर् इति।
