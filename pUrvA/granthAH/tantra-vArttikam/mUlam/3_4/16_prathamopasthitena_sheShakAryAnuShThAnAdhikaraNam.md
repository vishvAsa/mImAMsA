---
title: 16 प्रथमोपस्थितेन शेषकार्यानुष्ठानाधिकरणम्

---
याथाकाम्यमित्यस्यैव बुद्धिसामानाधिकरण्येन स्त्रीविवक्षायां ‘षिद्गौरादिभ्यश्च’[^1] इति ङीषि कृते ‘हलस्तद्धितस्य’[^2] इति ष्यङ्यकारे लुप्ते याथाकामी भवति ॥ ४६ ॥

[^1]: पा॰ सू॰ ( ४—१—४१) ।


[^2]: पा॰ सू॰ (६—४—१५० ) ।


शेषनिमित्तकं हि विहितावश्यकर्तव्यतानिमित्तं च शेषकार्थं प्रथमस्य तावत्पाठक्रमानुसारात्पूर्वमापतति । न च तदा कश्चिद्विरोध इति क्रियते । तस्मिंश्च कृते निवृत्तव्यापारा चोदना न निमित्ती भवतीति विरोधादकरणम् ॥ ४७ ॥

इति प्रथमोपस्थितेन शेषकार्यानुष्ठानाधिकरणम् ॥ १६ ॥